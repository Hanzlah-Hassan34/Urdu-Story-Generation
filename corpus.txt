طیبہ سلیم  سمندر کی گہرائیوں میں، جہاں روشنی دھیمی پڑ جاتی ہے اور دنیا خاموش ہو جاتی ہے، لومی نام کی ایک جیلی فش رہتی تھی  لومی کا جسم شفاف تھا، اور اس کی روشنی نیلے اور سبز رنگ میں جھلملاتی تھی  وہ اپنے خوبصورت روشنی کے کھیل کی وجہ سے سمندری جانداروں میں مشہور تھی  لیکن لومی کا دل تجسس سے بھرا ہوا تھا  وہ اپنی دنیا سے باہر کی حقیقت کو جاننا چاہتی تھی  ایک دن لومی نے سمندر کی گہرائی سے نکل کر سطح کی طرف جانے کا فیصلہ کیا  راستے میں اس نے کئی چھوٹے جانداروں کو دیکھا  وہ پلانکٹن اور چھوٹے جھینگے کھاتی اور اپنی توانائی کو بحال رکھتی  راستے میں لومی نے ایک بوڑھی جیلی فش مارا سے ملاقات کی  جاری ہے  اس نے لومی کو بتایا کہ جیلی فش کی زندگی کا انحصار ان کے ماحول پر ہوتا ہے اور کچھ جیلی فش تو اپنی زندگی کو دوبارہ شروع کر سکتی ہیں  جیلی فش کے پاس دماغ یا دل تو نہیں ہوتا، لیکن ہم قدرت کی سب سے قدیم مخلوقات میں سے ہیں  سمندر کی خوبصورتی اور توازن کو برقرار رکھنے میں مدد کرتے ہیں  لومی کو یہ جان کر حیرت ہوئی کہ اس کے ٹینٹیکلز میں زہر ہے جو شکار کو مفلوج کر سکتا ہے  اس نے پوچھا کیا یہ ہماری حفاظت کے لئے ہے  مارا نے جواب دیا ہاں، لیکن یاد رکھنا، اس کا صحیح استعمال ضروری ہے  ہم شکار کرتے ہیں تاکہ زندہ رہ سکیں، لیکن بے جا نقصان قدرت کے نظام کو خراب کر سکتا ہے  لومی نے اپنا سفر جاری رکھا اور سطح تک پہنچ گئی  وہاں اس نے انسانوں کی کشتیوں اور ان کی حیران کن دنیا کو دیکھا  لیکن اچانک ایک جال نے اسے پکڑ لیا  وہ جال ایک مچھیرے کا تھا  لومی نے اپنی روشنی کو بھرپور طاقت سے جگمگانا شروع کیا  روشنی اتنی شدید تھی کہ مچھیرا ڈر کر جال چھوڑ بیٹھا  لومی آزاد ہو گئی اور تیزی سے گہرے سمندر کی طرف لوٹ گی  اس تجربے کے بعد، لومی نے اپنی دنیا کی خوبصورتی اور اہمیت کو سمجھا  اس نے فیصلہ کیا کہ وہ اپنی زندگی سمندر کے توازن کو برقرار رکھنے میں لگائے گی اور دوسروں کو بھی یہ سکھائے گی کہ قدرت کا ہر حصہ اہم ہے  تجسس اور علم ہمیں نئی دنیا کی کھوج میں مدد دیتے ہیں، لیکن قدرتی توازن کو برقرار رکھنا ہماری ذمہ داری ہے  
جاوید اقبال  بس مجھے فتح گڑھ کے اسٹاپ پر اُتار کر آگے بڑھ گئی  میں نے کسی سواری کی تلاش میں اِدھر اُدھر دیکھا تو دور دور تک کوئی تانگا وغیرہ نظر نہ آیا  اندھیرا پھیل چکا تھا  اتنے میں عجیب سے حلیے والا ایک بوڑھا مجھے اپنی طرف آتا نظر آیا  وہ پھٹے پرانے، میلے کپڑے پہنے ہوئے تھا  داڑھی اور سر کے بال بے تحاشا بڑھے ہوئے تھے  آنکھوں میں عجیب وحشت ناک چمک تھی  کیوں میاں  کوئی سواری ملی  بوڑھے نے نزدیک آ کر پوچھا  جی نہیں، لگتا ہے کہ سب تانگے جا چکے ہیں  میں نے جواب دیا  تم فتح گڑھ جا رہے ہو نا  اس نے پوچھا  آپ نے یہ کیسے سمجھ لیا کہ مجھے فتح گڑھ جانا ہے  میں نے حیرت سے پوچھا  جاری ہے  سیدھی سی بات ہے، اس جگہ وہی مسافر اُترتے ہیں، جنھیں فتح گڑھ جانا ہوتا ہے، کیونکہ قریبی گاؤں وہی ہے  بوڑھے نے کہا  میں چپ رہا تو وہ بولا آؤ، پیدل ہی چلتے ہیں  یہاں کھڑے رہنے کا کیا فائدہ  یہ کہہ کر وہ فتح گڑھ جانے والے راستے کی طرف چل پڑا  میں اس کے پیچھے ہو لیا  چلتے چلتے میں سوچ رہا تھا کہ اس بوڑھے کو میں نے بس میں تو نہیں دیکھا، پھر یہ کہاں سے آ گیا  اندھیری رات تھی، سنسان راستہ اور ایک پُراسرار بوڑھا ہمسفر تھا  میرا دل زور زور سے دھڑکنے لگا  دیو قامت درخت مجھے بھوت لگ رہے تھے  تمھیں ڈر تو نہیں لگ رہا  اچانک بوڑھے نے پوچھا  نہیں مجھے بالکل ڈر نہیں لگ رہا  میں نے اپنے اندرونی ڈر کو چھپاتے ہوئے ذرا ہمت سے کہا  پرسوں یہاں عجیب واقعہ ہوا  بوڑھے نے سرسراتی ہوئی آواز میں کہا ایک مسافر یہاں سے گزر رہا تھا کہ اندھیری رات میں ایک بکری کا بچہ اس کے قدموں میں آ کے لیٹنے لگا  اس مسافر نے بکری کے بچے کو بازوؤں میں اُٹھا لیا  دل میں خوش ہوا کہ چلو، مفت میں بکری کا بچہ مل گیا  ابھی وہ مسافر چند قدم ہی چلا تھا کہ بکری کے بچے کا قد بڑھنے لگا  دیکھتے ہی دیکھتے اس کے قدم زمین کو چھونے لگے  مسافر نے حیرت سے بکری کے بچے کی طرف دیکھا تو ایک خوف ناک بَلا کا چہرہ نظر آیا  وہ مسافر اس بَلا کو بازوؤں سے جھٹک کر چیختا ہوا بھاگا  یہ کہہ کر بوڑھے نے زور دار قہقہہ لگایا  میں نے چونک کر اس کی طرف دیکھا، مگر اندھیرے میں صرف دو آنکھیں چمکتی نظر آئیں  میں نے سوچا، یہاں سے بھاگ جاؤں  ابھی یہ ارادہ کر ہی رہا تھا کہ پیچھے سے گھوڑے کے ٹاپوں کی آواز آئی، پھر ایک تانگا ہمارے قریب آ کھڑا ہوا  کیوں بھائی  فتح گڑھ چلو گے  بوڑھے نے کوچوان سے پوچھا  ہاں جی، میں اُدھر ہی جا رہا ہوں، وہیں رہتا ہوں  کوچوان نے کہا  آؤ، بھئی بیٹھو  بوڑھے نے مجھ سے کہا اور کوچوان کے ساتھ اگلی نشست پر بیٹھ گیا  میں پیچھے بیٹھنے لگا تو اس نے اصرار کر کے مجھے بھی آگے بٹھا لیا  تانگا چل پڑا  تانگے والے کی وجہ سے مجھے کچھ حوصلہ ہوا  ٹھنڈی ٹھنڈی ہوا کے جھونکوں سے مجھے اونگھ آ گئی  پھر بوڑھے کے بلند قہقہوں سے میری آنکھ کھل گئی  میری آنکھوں نے عجیب منظر دیکھا  تانگے کو کھینچنے والا گھوڑا غائب تھا اور اس کی جگہ کوچوان تانگے کو کھینچ رہا تھا، بوڑھا پاگلوں کی طرح قہقہے لگاتا کوچوان کی پُشت پر چابک برسا رہا تھا  دیکھتے ہی دیکھتے تانگا ہوا سے باتیں کرنے لگا  ناہموار راستے کی وجہ سے تانگا بُری طرح ہچکولے کھانے لگا  اچانک تانگے کا پہیا ایک گڑھے میں گر پڑا اور تانگا اُلٹ گیا  میں قلابازی کھا کر دور جا گرا  گرتے ہی میں بجلی کی طرح اُٹھا اور گاؤں کی طرف دوڑ لگا دی  میں اندھیرے راستے پر اندھا دھند بھاگ رہا تھا اور بوڑھے کے وحشت ناک قہقہے میرا پیچھا کر رہے تھے  اچانک مجھے اپنے چچا کے گھر کا دروازہ نظر آ گیا  میں نے دونوں ہاتھوں سے دروازہ پیٹ ڈالا، پھر جیسے ہی دروازہ کھلا، میں جلدی سے اندر گھس گیا  بعد میں پتا چلا کہ اس علاقے میں کوئی کوچوان نہیں رہتا  دراصل وہ سب بُھتنے تھے، جو انسانوں کو ڈراتے تھے  
کومل فاطمہ اللہ بخش  میرا نام حسین ہے  میں ایک ڈاکٹر ہوں  بچپن میں میرے والدین نے مجھے خوب نازوں سے پالا تھا  میری تمام فرمائشیں پوری کیں  انھوں نے مجھ سے صرف ایک خواہش رکھی تھی کہ میں پڑھ لکھ کر کچھ بن کر دکھاؤں  اس وقت مجھے ان کی اس بات کا مفہوم معلوم نہ تھا  میں نے پڑھائی میں توجہ نہ دی  جس سے میرے والدین کو صدمہ پہنچا  انھوں نے مجھے سمجھایا کہ علم بڑی دولت ہے، لیکن میری سمجھ میں کچھ نہ آیا  مجھے پڑھانے کے لئے میرے والدین نے میری ایک ایک ضد کو پورا کیا، لیکن میں نادان بنا رہا  ایک دن میں بازار سے آ رہا تھا تو میرا جوتا ٹوٹ گیا  میرے والد بھی میرے ساتھ تھے  ہم قریب ہی بیٹھے ہوئے ایک موچی کے پاس گئے اور اسے جوتا مرمت کرنے کے لئے دیا  جاری ہے  جب میرے والد نے موچی کو دیکھا تو انھوں نے کہا مجھے تمہاری صورت اپنے ایک دوست رفیق جیسی لگ رہی ہے  تم بالکل اس سے ملتے جلتے ہو  موچی نے کہا میں رفیق ہی ہوں انور  میرے والد چونک گئے  انھوں نے جب حقیقت دریافت کی تو اس نے کہا تمہیں تو معلوم ہو گا کہ میرے والد ایک بہت بڑے کاروباری آدمی تھے  میں یہ سمجھتا تھا کہ میں اپنے والد کے پیسوں پر عیش کروں گا، اس لئے میں نے کبھی پڑھائی پر توجہ نہ دی اور آخر ایک وقت ایسا بھی آ گیا کہ والد کے مرنے کے بعد میں نے ان کی تمام دولت فضول میں اُڑا کر ختم کر دی اور مجھے وقت نے یہاں پہنچا دیا  یہ کہتے ہوئے وہ رونے لگا اور میرے والد بھی غم زدہ ہو گئے  تب جا کے مجھے احساس ہوا کہ میرے والدین مجھے پڑھائی پر توجہ کیوں دلانا چاہتے تھے  اب میں نے ایک نئے عزم کے ساتھ پڑھائی شروع کر دی اور آج میں ایک کامیاب ڈاکٹر ہوں اور یہ سب میرے والدین ہی کی بدولت ممکن ہوا  
محمد مزمل سعید چوہان  ہمارا تین منزلہ گھر بستی کے بالکل آخر میں واقع تھا  اس سے تھوڑا سا آگے جنگل شروع ہوتا تھا  ہم سب سے نیچے والے حصے میں رہتے تھے  اوپر والے دو حصے خالی تھے  ایک دن ہمارے گھر میں ایک آدمی اور ایک عورت آئے  وہ دراصل ہمارا اوپر والا گھر کرائے پر لینا چاہتے تھے  ہم نے انھیں اپنا نیچے والا حصہ دے دیا اور خود ہم اوپر والے حصے میں رہنے لگے  ارے دیکھو، آج اخبار میں کیا خبر آئی ہے  ابو نے امی کو آواز دی، جو کچن میں کھانا بنا رہی تھیں  میں نے دلچسپی لیتے ہوئے پوچھا ابو  آپ کیا خبر سنانے کے لئے امی کو بلا رہے ہیں  بیٹے  کل دوپہر کو ہمارے علاقے سے ایک بچہ اغوا ہوا تھا، جس کا نام ذیشان تھا  جاری ہے  وہ اب تک لا پتا ہے  اس دن کے بعد سے شہر میں کافی بچے اغوا ہو چکے تھے  ہم سب پریشان ہو گئے کہ یہ کیا ہو رہا ہے  امی ابو نے ہمیں احتیاط کرنے کی سخت تلقین کی  آج ہمارے کرائے دار خوش نظر آ رہے تھے  جب ہم کھیلنے کے لئے چھت کی طرف جاتے تو ہمیں بالکونی سے بچوں کی آوازیں آتیں  ایک رات حسبِ معمول ہم ٹی وی دیکھ رہے تھے کہ میں بالکونی میں جا کر بیٹھ گیا تو دیکھا کہ دروازے پہ ہمارے کرائے دار انکل کھڑے ہوئے تھے اور ان کے ہاتھ میں ایک بوری تھی اور وہ بہت خوش تھے  اسی رات کو ایک بجے میں پانی پینے کے لئے اُٹھا  ابھی میں نے پانی کا گلاس منہ سے لگایا ہی تھا کہ مجھے سیڑھیوں پر دو سائے نظر آئے، جو باتیں کر رہے تھے  میں نے جب تھوڑا قریب جا کر سنا تو میرے رونگٹے کھڑے ہو گئے  اس کے بعد میں رات کو سو نہ سکا  صبح اُٹھا تو میں نے ابو کو یہ بات بتانا مناسب نہیں سمجھا  میں نے اسکول جانے سے پہلے انسپکٹر جمشید سے رابطہ کیا، جن کا مکان گلی کے کونے پر تھا، پھر میں اسکول چلا گیا  جب میں دوپہر میں اسکول سے آ رہا تھا تو اچانک میرے منہ پر کسی نے رومال رکھا، اس کے بعد مجھے ہوش نہ رہا  آنکھ کھلی تو میں نے خود کو ایک کمرے میں بند پایا  پھر ایک نقاب پوش آدمی آیا اور مجھ سے بولا اب تمہارا بھی وہی حال ہو گا جو دوسرے بچوں کا ہوا تھا  یہ سن کر میں ہنسنے لگا اور بولا تمہارا بھی وہی حال ہو گا جو دوسرے مجرموں کا ہوتا آیا ہے  اتنے میں پولیس کے سائرن کی آواز آنے لگی  وہ لوگ ڈر گئے  پھر انسپکٹر جمشید آئے  ان کے ساتھ میرے امی ابو بھی تھے  انسپکٹر جمشید نے سب لوگوں کو گرفتار کر لیا  ابو نے میرے ہاتھ پر بندھی ہوئی پٹی کھولی  میں ان سے لپٹ گیا اور رونے لگا  ابو نے وجہ پوچھی تو میں نے بتایا دراصل جب رات کو میں پانی پینے کے لئے اُٹھا تو دیکھا کہ ہمارے کرائے دار انکل اور آنٹی باتیں کر رہے تھے  انکل نے کہا تھا، ہم نے شہر بھر سے کافی بچے اغوا کر لئے ہیں، بس اب وہ اوپر والوں کا بچہ اغوا کرنا ہے  پھر کہیں اور مکان کرائے پر لیں گے  اس رات میں ڈر کے مارے سو نہ سکا  صبح میں نے انسپکٹر جمشید انکل کو سارا ماجرا بتایا  انھوں نے ایک مائیکرو چپ میری گردن کے پیچھے چپکا دی، جس سے میں جہاں بھی رہوں، سگنل کے ذریعے سے ان کو پتا چلتا رہے  مجرموں نے مجھے پکڑ کر یہاں باندھا تو میرا سگنل آ رہا تھا  انکل جمشید آپ لوگوں کو لیتے ہوئے یہاں آئے اور پھر جو ہوا، آپ نے دیکھا  یہ سن کر سب پولیس والوں نے تالیاں بجائیں اس کے بعد میں گھر آ گیا  ہم حیران ہو رہے تھے کہ مجرم ہمارے گھر میں ہی تھا  
محمد طارق  لگتا ہے انور، ابا کی پوری جائیداد پر قبضہ کرنا چاہتا ہے  اسلم نے اپنے بھائی سے کہا  اکرم نے بھی دل کی بھڑاس نکالی ابھی میں ابا جان سے ملنے گیا تو دیکھا کہ وہ اپنے ہاتھوں سے لقمے بنا کر ابا جان کو کھانا کھلا رہا تھا  کبھی پاؤں دبا رہا تھا، کبھی ابا جان کے کپڑے دھو رہا ہے تو کبھی بستر بچھا رہا ہے  کبھی سہارا دے کر صحن میں چہل قدمی کروا رہا ہے  کبھی لوٹا بھر کر وضو کرایا جا رہا ہے  یہ سب کچھ بھابی جان بھی کروا سکتی ہیں، مگر مجال ہے کہ ان کو قریب آنے دیں  بس چوبیس گھنٹے خدمت کی آڑ میں انور کا پوری جائیداد پر قبضہ کرنے کا اراداہ ہے  اسلم نے کہا واقعی، وہ چاہتا بھی یہی ہے کہ ابا جان کی خدمت کا ڈرامہ رچا کر ان کے اتنا زیادہ قریب ہو جائے کہ وہ یہی سمجھنے لگیں کہ ان کا صرف ایک ہی بیٹا ہے اور وہی ساری جائیداد کا مالک ہو گا  جاری ہے  ہم نے کئی بار کہا کہ ابا جان کی خدمت کے لئے کسی نوکر کو مقرر کر دیتے ہیں تو وہ کہتا ہے کہ جب اولاد جوان ہو جائے تو والدین کی خدمت کے لئے نوکر کی ضرورت نہیں رہتی  میں ہی ابا جان کا نوکر ہوں  اکرم، اسلم اور انور سیٹھ امجد خان کے بیٹے تھے  بڑا اکرم، اسلم منجھلا اور انور سب سے چھوٹا  بیوی کا انتقال ہو چکا تھا  امجد خان کو اللہ نے خوب مال و دولت سے نوازا تھا  ساری زندگی خوب کمایا اور جمع کیا  اس وقت بھی کروڑوں کی جائیداد تھی  اب وہ بوڑھے ہو چکے تھے، لہٰذا گھر میں ہی رہتے تھے  تینوں بیٹوں کو کاروبار کے لئے ایک بڑی مارکیٹ میں دکانیں خرید کر ان کے نام کر دی تھیں  ایک بہت بڑا گھر تھا  اس گھر کے تین حصے کیے گئے تھے، جس میں تینوں بھائی اپنے بیوی بچوں کے ساتھ الگ الگ رہتے تھے  خود امجد خان اپنے بیٹے انور کے ساتھ رہتے تھے، جو ان کی بہت زیادہ خدمت کرتا  چھٹی کا دن تھا  اکرم اور اسلم دونوں لان میں بیٹھے تھے  ملازم یہ کہہ کر چلا گیا کہ ابا جان آپ دونوں کو یاد کر رہے ہیں  کیوں خیریت تو ہے  اکرم نے سوالیہ نظروں سے اسلم کی طرف دیکھا  اسلم نے جواب دیا میرا دل نہ جانے کیوں دھک دھک کر رہا ہے  کہیں ایسا تو نہیں کہ انور کا جائیداد پر قبضہ کرنے کا منصوبہ کامیاب ہو گیا ہو  جس کی خبر ابا جان دینا چاہ رہے ہوں  اکرم نے کہا وہ تو وہاں جا کر معلوم ہو گا اور حقیقت یہ ہے کہ مجھے خود بھی کچھ ایسا محسوس ہو رہا ہے  چلو پھر چلتے ہیں  اسلم نے کہا اور دونوں کچھ سوچتے ہوئے ابا جان کے کمرے میں داخل ہو گئے  سامنے کا منظر دیکھ کر ان کے چہروں کا رنگ اُڑ گیا  ابا جان کے وکیل دوست اکبر علی خان، انور اور ابا جان کے ساتھ بیٹھے ہوئے تھے اور میز پر جائیداد کے کاغذات سلیقے سے رکھے ہوئے تھے  ہمیں پہلے ہی معلوم تھا کہ ہمارے ساتھ زیادتی ہونے والی ہے  انور اسی لئے ابا جان کے ساتھ چمٹا رہتا تھا، تاکہ ایک نہ ایک دن ساری جائیداد اسی کے نام ہو جائے اور وہ دن آ ہی گیا  اسم چلانے والے انداز میں بولا  میں سمجھا نہیں، تم کیا کہنا چاہتے ہو  ابا جان تیز آواز میں بولے  ابا جان  ہم دونوں کی باتیں بھلا آپ کی سمجھ میں کہاں آئیں گی  آپ تو فقط انور کی بات سمجھتے ہیں  اب کی بار اکرم طنزیہ انداز میں بولا  دیکھو بیٹا  صبر کرو اور پہلے ہماری بات تو سنو  ابا جان نرم لہجے میں بولے  واقعی ابا جان  اب صبر کے سوا بچا ہی کیا ہے  اب ساری زندگی ہمیں صبر ہی کرنا پڑے گا  اسلم شکایت بھرے لہجے میں بولا  پہلے میری بات تو سن لو  پھر جو چاہے کہتے رہنا  ابا جان روہانسے ہو گئے  اکرم بیچ میں بول اُٹھا آپ یہی اعلان کرنا چاہتے ہیں نا کہ میں نے اپنی ساری جائیداد اپنے دوست اکبر علی خان کی موجودگی میں اپنے پیارے بیٹے انور کے نام کرتا ہوں اور باقی دونوں کا اس جائیداد میں کوئی حصہ نہیں، لیکن اس کے ساتھ ہمارا اعلان بھی سن لیں کہ آج کے بعد انور سے ہمارا کوئی رشتہ نہیں  اکرم غصے میں بولتا چلا گیا  اسلم نے بھی اس کی پُر زور حمایت کی  تم دونوں غلط سمجھ رہے ہو، ایسی بات نہیں  ابا جان دھیمے لہجے میں بولے  پھر کون سی بات ہے  اکرم بولا  اس کے لہجے میں اب بھی سختی تھی  بتاتا ہوں بیٹا  بتاتا ہوں  ابا جان نے ٹھنڈی سانس بھری  رومال سے آنکھیں خشک کیں اور کہنا شروع کیا سنو، انور میری جو خدمت کرتا ہے، یہ جائیداد پر قبضہ کرنے کی غرض سے نہیں، بلکہ اللہ تعالیٰ کی رضا کے لئے اور والدین کا حق سمجھ کر کرتا ہے  تم لوگوں کی طرف سے جو جائیداد پر قبضہ کرنے والی باتیں یہاں تک پہنچتی ہیں تو انور غم سے نڈھال ہو جاتا ہے  پہلے تو برداشت کرتا رہا  اب بہت دنوں سے یہ مجھے مجبور کر رہا ہے کہ میں اپنی ساری جائیداد تم دونوں کے نام کر دوں  کک  کیا  دونوں کے منہ سے اچانک نکلا  ہاں بیٹا  یہی بات ہے  میں مسلسل انکار کرتا رہا، لیکن اس کا اصرار بڑھتا چلا گیا  آخر اس نے مجھے آج یہ فیصلہ سنانے پر مجبور کر دیا ہے کہ آج سے میری ساری جائیداد تم دونوں کے نام ہے اور  اور میں اپنے بیٹے انور کے نام ہوں  انور نے جنت کا راستہ اختیار کر لیا ہے  ابا جان یہاں تک کہہ کر خاموش ہو گئے اور ان دونوں کے سر شرم کے مارے جھکتے چلے گئے  
مسعود احمد برکاتی  دادی جان پلنگ پر بیٹھی ننھے، منے اور گڈی کو بھوتوں کی خوف ناک کہانیاں سنا رہی تھیں  وہ کہہ رہی تھیں کہ بھوت بہت بُری چیز ہے، یہ آدمی کا بد ترین دشمن ہے، آدمی کو مار ڈالنا، اس کے بائیں ہاتھ کا کھیل ہے  دادی جان  بھوتوں کا گھر کہاں ہے  ننھا کانپتے ہوئے بولا  برگد کے بوڑھے درختوں، جنگلوں اور سنسان مکانوں میں ہی بھوت رہا کرتے ہیں  ان کی شکل بہت ڈراؤنی ہوتی ہے  دانت منہ سے باہر نکلے رہتے ہیں اور بال کانٹوں کی طرح سر پر کھڑے رہتے ہیں  دادی جان نے پوپلے منہ میں پان گھماتے ہوئے بات ختم کی  بچوں نے اونی شالوں سے اپنا اپنا منہ ڈھک لیا  کیا بھوت آدمیوں کو مار ڈالتے ہیں  منا کانپتی ہوئی آواز میں بولا  جاری ہے  ہاں بیٹا  یہ آدمی کو مار ڈالتے ہیں، بلکہ اس کی ہڈیاں تک چبا ڈالتے ہیں  دادی جان  ننھی گڈی نے ہمت کر کے بولنا شروع کیا اب تو یہ بھوت دنیا میں موجود نہیں، کم سے کم ہمارے شہر میں تو نہ ہوں گے  یہاں تو ہر جگہ بجلی جلتی ہے، ہر گھر میں آدمی رہتے ہیں اور برگد کا کوئی بوڑھا پیڑ بھی نہیں ہے  دادی جان نے گڈی کے اس سوال کا جواب دینے کے لئے منہ چلایا ہی تھا کہ بھائی جان دروازے پر آ کھڑے ہوئے اور جلدی سے بول اُٹھے گڈی  بھوت اب بھی موجود ہیں، بلکہ ان کی تعداد پہلے سے زیادہ ہو گئی ہے  ہر جگہ پھیلے ہوتے ہیں  برگد کے بوڑھے درختوں، جنگلوں اور سنسان مکانوں ہی پر کیا موقوف ہے، اب تو بنگلوں، کوٹھیوں اور محلوں میں بھی بھوت موجود ہیں  یہ بہت نڈر ہو گئے ہیں  جگہ جگہ ان کے چھوٹے چھوٹے بچے ہوا میں اڑتے پھرتے ہیں اور موقع پاتے ہی آدمی کو چٹ کر جاتے ہیں  تینوں بچے سہم گئے  بھائی جان کی بات کہانی نہ تھی، حقیقت تھی  ڈرنے ورنے کی ضرورت نہیں بچو  تم ذرا ہمت سے کام لو تو بھوتوں کا گلا گھونٹ سکتے ہو  یہ بھوت ہماری غلطی سے اتنے نڈر ہو گئے ہیں  ان کا کوئی نام نہیں بھائی جان  گڈی نے پوچھا  ہاں دادی جان تمھیں ان کا نام نہیں بتا سکتی ہوں گی، لیکن میں بتائے دیتا ہوں  جلدی بتائیے بھائی جان  ننھا چیخا  انھیں جراثیم کہتے ہیں  ان خطرناک بھوتوں نے آج کل اودھم مچا رکھا ہے  ہزاروں، لاکھوں بچے اور جوان ان کے چنگل میں پھنسے ہوتے ہیں، مگر میں کہتا ہوں کہ انھیں آسانی سے مارا جا سکتا ہے  اگر تم اچھا کھانا کھا کر، کھلی ہوا میں سانس لے کر صاف ستھرے کپڑے پہن کر خوب طاقتور اور تندرست ہو جاؤ تو یہ تمہارے پاس بھی نہیں بھٹک سکتے  اگر ملک کے سارے لڑکے اور لڑکیاں ایسی ہی طاقتور ہو جائیں تو پھر یہ سارے بھوت بھوک سے دم توڑ دیں گے  تینوں بچے اپنی اپنی شال پھینک کر کھڑے ہو گئے اور ایک آواز ہو کر بولے کل سے ہم روز نہائیں گے  اپنے کپڑے اور ہر چیز صاف رکھیں گے  بازار کی گندی چیزوں کے بجائے گھر کے پکے ہوئے صاف ستھرے کھانے کھائیں گے  کھلے میدان میں کھیلیں گے، پڑھنے لکھنے، کھانا کھانے اور ورزش کے ساتھ آرام بھی کیا کریں گے  اور میں کل گڑیاں کھیلنے سے پہلے اپنی سہیلیوں کو بھوتوں سے بچنے کا یہ طریقہ بتا دوں گی  شاباش  مجھے یقین ہے، تمہاری ان کوششوں کی بدولت اگلی نسلیں ان بھوتوں کا نام تک بھول جائیں گی  
محمد ارسلان رضا  احمد انتہائی غریب والدین کا بیٹا تھا  دل لگا کر پڑھتا اور اچھے نمبروں سے پاس ہوتا تھا  وہ میٹرک کر چکا تھا  داخلے کی آخری تاریخ کا اعلان ہو چکا تھا، لیکن احمد کے پاس داخلے کے لئے پیسے نہیں تھے  احمد کے ذہن میں بار بار یہی سوال آ رہا تھا کہ وہ داخلے کے لئے رقم کہاں سے لائے  اسے اپنے دوستوں کا خیال آیا، لیکن کچھ سوچ کر وہ رُک گیا کہ نہیں، وہ کسی دوست کے آگے مجبوری کا ہاتھ نہیں پھیلائے گا  آج کل کے دوست ضرورت کے وقت کب کسی کے کام آتے ہیں  تبھی اس کے کانوں میں اذان کی آواز سنائی دی  اذان سنتے ہی اسے خیال آیا کہ کیوں نہ وہ اللہ سے مدد مانگے  اللہ کے گھر میں قدم رکھتے ہوئے اسے اطمینان ہو گیا  اب احمد وضو کر کے بیٹھ گیا  جاری ہے  جب وہ وضو کر کے چند قدم آگے بڑھا تو اس کی نظر ایک انتہائی قیمتی سنہری گھڑی پر پڑی  شیطان نے اس کے ذہن میں لالچ پیدا کر دیا، لیکن اس کے ضمیر نے اسے جھنجھوڑا اور کہا نہیں احمد  ہر چیز یہاں اللہ کی امانت ہے  اس کو مت اُٹھانا  یہ چوری ہے  نماز کے بعد احمد نے گھڑی امام صاحب کو دے دی  امام صاحب نے نماز کے بعد اعلان کر دیا اور گھڑی اپنے مالک تک پہنچ گئی  پھر امام صاحب احمد کو مسجد کے صدر صاحب کے پاس لے گئے، انھوں نے احمد سے پوچھا کہ تم کیا کرتے ہو  تو احمد نے جواب دیا کہ میں نے میٹرک کا امتحان دیا ہے  اب فرسٹ ایئر میں داخلہ لینا ہے  پھر اپنی مجبوری بھی بیان کر دی  صدر صاحب نے کہا بیٹا  مجھے خوشی ہے کہ بد دیانتی کے اس دَور میں تم نے ایمانداری سے کام لیا  اس لئے میں تمہیں انعام دوں گا  احمد نے کہا نہیں جناب  میں نے نیکی انعام کی غرض سے نہیں کی ہے  نہیں بیٹا  صدر صاحب نے کہا مجھے تمہارا جواب سن کر بہت خوشی ہوئی  اب میں تمہارے لئے اتنا کر سکتا ہوں کہ تمہیں فرسٹ ایئر میں داخلہ دلواؤں گا اور تمہاری پڑھائی کے تمام اخراجات بھی پورے کروں گا  احمد یہ سن کر بہت خوش ہوا اور اللہ تعالیٰ کا شکر ادا کیا  
غزالہ سلیم  پرانے وقتوں کی بات ہے، کسی ملک پر ایک ظالم  بادشاہ حکومت کرتا تھا  اس کی رعایا بھی اس سے پریشان تھی  ایک دن وہ شکار کے  لئے جنگل میں گیا  وہاں اسے ہرن کا بہت خوبصورت بچہ نظر آیا  بادشاہ نے  سوچا، اگر یہ بچہ میرے محل کے باغ میں ہو گا تو باغ کی رونق اور بڑھ جائے  گی  یہ سوچ کر اس نے ہرن کے بچے کا پیچھا شروع کر دیا  بچہ بادشاہ کو دیکھ کر  تیزی سے قلانچیں بھرتا بہت آگے نکل گیا  بادشاہ مسلسل اس کا پیچھا کرتا  رہا  جیسے جیسے بچے کو پکڑنے میں دیر ہو رہی تھی، بادشاہ کا غصہ بڑھتا جا  رہا تھا  ہرن کے بچے کا پیچھا کرتے کرتے بادشاہ جنگل میں بہت دور تک نکل  گیا  اس کے سپاہی اور ساز و سامان پیچھے رہ گیا  بادشاہ بہت تھک گیا تھا  جاری ہے  پیاس  کے مارے حلق میں کانٹے پڑنے لگے تھے  بادشاہ نے غصے میں تیر اُٹھا کر ہرن  کے بچے کو شکار کرنا چاہا تو اس نے دیکھا کہ اس کے پیچھے پیچھے ایک ہرنی  بھی بھاگی آ رہی تھی  بچہ ماں کے پاس جا کر رُک گیا  دونوں تھک گئے تھے اور  بادشاہ کو رحم طلب نظروں سے دیکھ رہے تھے  بادشاہ کے دل میں کیا آئی کہ اس  کا غصہ ٹھنڈا ہو گیا اور وہ دونوں کو وہیں چھوڑ کر پانی کی تلاش میں آگے  بڑھ گیا  ہرن اور اس کا بچہ شکر گزاری سے بادشاہ کو جاتا دیکھنے لگے  کچھ  دور چلنے کے بعد بادشاہ کو ایک جھونپڑی نظر آئی  بادشاہ نے جھونپڑی کے  دروازے پر جا کر پانی کے لئے آواز لگائی تو اندر سے ایک آدمی پانی لے کر  نکلا  بادشاہ نے دیکھا یہ تو وہی سپاہی ہے، جو دشمن ملک کے ساتھ ملا ہوا  تھا  جب بادشاہ نے اس کی گرفتاری کا حکم دیا تو وہ راتوں رات غائب ہو گیا  تھا  بادشاہ نے فوراً اس پر تلوار تان لی  سپاہی نے کہا بادشاہ سلامت  آپ تھکے ہوئے اور نڈھال ہیں  میں چاہوں تو آسانی سے آپ کو زیر کر سکتا ہوں،  لیکن میں غدار نہیں  آپ پہلے آرام سے میری بات سن لیں  بادشاہ نے تلوار  نیچے کر لی  جب بادشاہ تازہ دم ہو گیا تو سپاہی نے کہا بادشاہ سلامت  غدار میں نہیں، وزیر ہے  وزیر خود بادشاہ بننا چاہتا ہے  رعایا بھی آپ کے  رویے سے تنگ ہے  بہت سارے لوگ وزیر سے ملے ہوئے ہیں  اُس دن میں نے وزیر اور  اس کے ساتھیوں کی باتیں سن لی تھیں، اس لئے وزیر نے مجھ پر غداری کا الزام  لگا کر قتل کرنے کی کوشش کی  میں نے بڑی مشکل سے جان بچا کر یہاں پناہ لی  بادشاہ نے کہا جب تک وزیر کی سازش کا پردہ فاش نہ ہو جائے، تم یہیں رہو  میرے سپاہی مجھے ڈھونڈ رہے ہوں گے، میں چلتا ہوں  بادشاہ  نے محل واپس آ کر اپنے وفادار سپاہیوں کو اپنی حفاظت پر مامور کیا  کچھ  وفادار غلاموں کو غداروں کی نقل و حرکت پر نظر رکھنے کو کہا  وزیر حیران تھا  کہ شکار سے واپس آنے کے بعد بادشاہ کے معمولات کچھ بدل سے گئے ہیں  ایک  رات بادشاہ نے خواب دیکھا کہ کوئی بزرگ اس سے کہہ رہے ہیں کہ تم نے ایک  جانور پر رحم کیا تو اللہ نے تمہیں کتنی بڑی سازش سے محفوظ رکھا  اگر تم  خلقِ خدا پر رحم کرو گے اور اچھا سلوک کرو گے تو اللہ بھی تم سے راضی ہو گا  اور تم دنیا اور آخرت دونوں میں اس کا اچھا بدلہ پاؤ گے  صبح بادشاہ  بالکل بدل چکا تھا  اس نے اپنی ساری بُری عادتیں چھوڑ دیں  جلد ہی وزیر کی  سازش کا پردہ چاک ہو گیا  اس نے جنگل سے سپاہی کو بُلا کر وزیر بنا دیا اور  عدل و انصاف سے ملک پر حکومت کرنے لگا  اب عوام بھی اپنے بادشاہ کی وفادار  تھی اور اس کی صحت کی دعا کرتی تھی  
ماریہ بشیر  ایک دفعہ کا ذکر ہے کہ استاد ہمیں کلاس میں کوئی اہم بات سمجھا رہے تھے  وہ اہم بات یہ تھی یہ نہ دیکھو، کون بات کر رہا ہے، بلکہ یہ دیکھو کہ وہ کیا کہہ رہا ہے  تب ایک طالب علم نے پوچھا سر  اس کا مطلب کیا ہے  جواب میں سر نے ہمیں ایک کہانی سنائی  بہت عرصے پہلے کی بات ہے کہ کسی جنگل میں ایک ہرن پانی پینے جا رہا تھا کہ پیچھے سے ایک گدھا ڈھینچوں ڈھینچوں کرتا ہوا اس کے قریب جا پہنچا اور کہنے لگا سنو ہرن میاں  کہاں جا رہے ہو  ہرن نے کہا ایک تو تم بھی ہر وقت مجھے ٹوکتے ہو  پانی پینے جا رہا ہوں  گدھا بولا کیا آپ کو نہیں پتا کہ شیر آج بھوکا ہے اور دریا کے کنارے ہی کسی جانور کا شکار کرنے کے لئے انتظار کر رہا ہے  جاری ہے  ہرن نے کہا پتا نہیں کیا کیا کہتے رہتے ہو  ابھی تک تو شیر سو رہا ہو گا  صبح صبح کون شکار کرنے کے لئے اتنی دُھند اور سردی میں دریا کے کنارے بیٹھے گا  گدھے نے کہا تمہاری بات تو ٹھیک ہے، مگر میں نے سنا ہے کہ شیر کئی دنوں سے بھوکا ہے  بس چھوٹے چھوٹے جانوروں کے شکار سے اپنے آپ کو زندہ رکھے ہوئے ہے  ہرن بولا کسی نے ٹھیک ہی کہا ہے کہ گدھے کو جتنا سمجھاؤ، گدھے کا گدھا ہی رہتا ہے  اب ہٹ جاؤ میرے راستے سے  صبح صبح ہی تمہارا منہ دیکھ لیا  گدھا دیر تک اسے سمجھاتا رہا، مگر ہرن نے جب اس کی ایک نہ سنی تو وہ بھی تنگ آ کر واپس لوٹ گیا  ہرن دریا کے قریب پہنچا تو اسے کوئی نظر نہیں آیا  اس نے دل میں کہا گدھا آخر گدھا ہے، یونہی بکتا رہتا ہے  ہرن پانی پینے کے لئے جیسے ہی جھکا، اسے پانی کے اندر شیر کا عکس نظر آیا  اس سے پہلے کہ وہ پیچھے مڑ کر دیکھتا، شیر نے اسے فوراً گردن سے دبوچ لیا اور جب تک اس کی سانسیں ختم نہیں ہوئیں، اس کی گردن کو دبوچے رکھا  نتیجہ یہ نکلا کہ ضروری نہیں جو عقل مند ہے، وہی درست بات کر سکتا ہے اور یہ بھی ضروری نہیں جو بے وقوف ہے، وہ کبھی کوئی درست بات نہیں کر سکتا  
عدینہ نصیر  ایک مرتبہ کی بات ہے کہ میرے والد صاحب نے ہمیں بتایا کہ ہم پکنک پر جا رہے ہیں  ہم سب بہن بھائی بہت خوش ہوئے  صبح جلدی سے تیار ہو گئے، ناشتہ کیا اور گاڑی میں سامان رکھا اور روانہ ہو گئے  دو گھنٹے کا سفر ایسے ہی گزر گیا  دو گھنٹے کے بعد ہم جنگل میں پہنچ گئے، مجھے جنگل کا نظارہ بہت اچھا لگ رہا تھا  ٹھنڈی ٹھنڈی ہوا چل رہی تھی  پتوں اور پھولوں کی خوشبو سے جنگل مہک رہا تھا  میں تو جنگل کو دیکھ کر حیران رہ گئی  میرے تصور میں ایسا حسین جنگل نہیں تھا  وہاں ایک نہر بھی بہہ رہی تھی  ہم سب نہر کے کنارے پر جا کر بیٹھ گئے اور پاؤں پانی میں ڈال کر ہلانے لگے  امی نے وہیں چٹائی بچھا دی اور سب وہیں بیٹھ گئے  جاری ہے  ہم نے نہر کے پانی سے ہاتھ منہ دھوئے اور ایک دوسرے پر پانی پھینکا  کچھ دیر بعد ہمیں بھوک لگنے لگی تو میں نے امی سے کھانا مانگا  پھر ہم سب چٹائی پر بیٹھ کر کھانا کھانے لگے  اس طرح جنگل میں بیٹھ کر کھانا کھانے کا مزہ ہی کچھ اور تھا  کھانے کے بعد سب لوگ آرام کرنے لگے  میں بھی ایک طرف بیٹھ کر اِدھر اُدھر دیکھ رہی تھی کہ اچانک مجھے ایک بلی نظر آئی، جو زخمی تھی اور اس کا خون بہہ رہا تھا  میں اُٹھ کر اس کی طرف گئی  وہ مجھے دیکھ کر آگے چل پڑی  میں بھی اس کے پیچھے چلتی گئی  شاید وہ مجھے دیکھ کر ڈر گئی تھی  کافی دیر چلنے کے بعد میں نے پیچھے مڑ کر دیکھا تو میں کافی دور نکل آئی تھی  اب تو میں گھبرا گئی اور واپس مڑی  کافی دیر چلنے کے بعد جب مجھے کوئی نظر نہ آیا تو میں ڈر گئی، لیکن پھر میں نے امی ابو کی بات یاد کی کہ ہمت نہیں ہارنی چاہیے اور ہر مشکل کا ڈٹ کر سامنا کرنا چاہیے  پھر میں نے سوچا کہ میں راستہ کس طرح ڈھونڈ سکتی ہوں  مجھے یاد آیا کہ ہم لوگ نہر کے کنارے بیٹھے ہوئے تھے اور اگر میں نہر تک پہنچ جاؤں تو نہر کے ساتھ ساتھ چلتے چلتے راستہ ڈھونڈ لوں گی  اب میں اِدھر اُدھر دیکھ کر نہر کو تلاش کرنے لگی  پھر میرے کانوں میں پانی کی آواز آئی تو میں آواز کی طرف چل پڑی  کچھ دیر کے بعد میں نہر کے ساتھ پہنچ گئی  نہر کے پانی کو دیکھ کر میں نے سمت کا اندازہ لگایا اور میں پانی کے بہاؤ کے ساتھ چلنے لگی  کچھ دیر بعد مجھے سب نظر آنے لگے  وہ بھی مجھے ڈھونڈ رہے تھے  میں بھاگ کر گئی اور امی سے لپٹ گئی  سب پوچھنے لگے کہ کہاں گئی تھی  میں نے ساری بات بتائی  تو سب نے میری ہمت اور سمجھ داری کی تعریف کی اور مجھے شاباشی دی  پھر ہم واپس آ گئے، لیکن یہ پکنک میرے لئے بہت یادگار بن گئی  
ماہم چوہدری  ایک نوجوان کی ماں سخت بیمار اور ہسپتال میں انتہائی نگہداشت کے شعبہ میں داخل تھی  ڈاکٹروں نے یہاں تک کہہ دیا تھا کہ برخوردار زندگی موت تو اللہ کے ہاتھ میں ہے مگر ہم اب مایوس ہو چکے ہیں  تم کسی بھی لمحہ کوئی بری خبر سننے کے لئے ذہنی طور پر تیار رہنا  رات گھر گزارنے کے بعد صبح ماں سے ملاقات کے لئے ہسپتال جاتے ہوئے نوجوان راستے میں ایک پیٹرول پمپ پر رُکا  پیٹرول بھروانے کے لئے اپنی باری کا انتظار کرتے ہوئے اس کی نظر سروس شاپ کی دیوار کے پاس پڑی جہاں ایک بلی نے خالی ڈبے کے نیچے بچے دے رکھے تھے  یہ نوزائیدہ بچے بہت ہی چھوٹے تھے جو ابھی چلنے پھرنے کے قابل بھی نہیں تھے  نوجوان کے ذہن میں جو پہلی بات آئی وہ یہ تھی کہ اتنے نازک اور چھوٹے سے بچے کھانا کہاں سے اور کیسے کھائیں گے  جاری ہے  یہ خیال آتے ہی اس نے اپنی کار ایک طرف ہٹا کر بند کی  پاس ہی کھڑی ایک ریڑھی سے چھوٹی چھوٹی مچھلی خریدیں اور اسے بلی کے بچوں کے پاس رکھا  بچوں نے کھانا شروع کیا تو وہ خوش ہو کر اپنی کار کی طرف گیا اور پیٹرول بھروا کر ہسپتال جا پہنچا  جیسے ہی اس نے اپنی ماں کے کمرے میں جھانکا تو بستر خالی پا کر اس کی آنکھوں تلے اندھیرا چھا گیا  ڈوبتے دل کے ساتھ ایک نرس سے پوچھا میری امی کہاں ہے  نرس نے کہا آج آپ کی امی کی طبیعت معجزاتی طور پر سنبھلی تھی  اسے جیسے ہی ہوش آیا تو ڈاکٹر نے کہا تھا اسے تازہ ہوا لینے کے لئے باہر لے جاؤ  تو ہم نے اسے کوریڈور سے باہر لان میں بٹھا دیا ہے  آپ اسے جا کر مل سکتے ہیں  نوجوان بھاگتا ہوا اپنی ماں کے پاس پہنچا  اسے سلام کیا  حال احوال پوچھا تو اس کی ماں نے کہا بیٹے آج صبح میں نے خواب دیکھا کہ ایک بلی اور اس کے چھوٹے چھوٹے معصوم بچے آسمان کی طرف ہاتھ اُٹھائے میرے لئے دعا کر رہے ہیں  بس یہ خواب دیکھتے ہی میری آنکھ کھل گئی اور باقی کی صورتحال تم خود دیکھ رہے ہو  نوجوان حیرت بھری خوشی کے ساتھ اپنی ماں کی باتیں سنتا رہا اور اپنے دل کو ٹھنڈا کرتا رہا  جی ہاں  اس رب کی رحمت اس قدر وسیع ہے کہ سب کچھ اپنے اندر سمو لیتی ہے  اسلام نے ہمیں یہی سکھایا ہے کہ اپنے مریضوں کا صدقہ سے علاج کرو یا صدقہ ہی تو ہے جو تمہارے رب کے غصے کو ٹھنڈا کرتا ہے  نوجوان نے بے بس اور لاچار مخلوق پر رحم کیا اللہ نے اس پر اپنا رحم فرما دیا اور اس کی ماں ٹھیک ٹھاک ہو کر گھر واپس آ گئی  
صوفیہ صادق  السلام علیکم  سر بھالو نے کلاس میں داخل ہوتے ہی کہا  سب اسٹوڈنٹس نے اونچی آواز میں کہا وعلیکم السلام  سر بھالو نے کہا کیسے ہو، بچّو  سب نے ایک ساتھ کہا ہم ٹھیک ہیں سر  اور آپ کیسے ہیں  سر بھالو نے کہا اللہ کا شکر ہے میں بھی ٹھیک ہوں، تو بچّو  آج ہم اپنا سبق شروع کرتے ہیں سبق کا نام ہے  پانڈا اور اسمارٹ فون  ایک  پانڈا تھا اُس کے ابو کے پاس اسمارٹ فون تھا، ایک دن اس کے ابو گھر سے  باہر کسی کام کے لئے گئے تو اس نے اسمارٹ فون لیا اور چلانا شروع کر دیا،  پانڈا نے اسمارٹ فون میں گیم دیکھا تو خوشی سے بولا ارے واہ  گیم  ابو کے  اسمارٹ فون میں گیم بھی ہے اب تو میں گیم کھیلوں گا اور پھر وہ گیم کھیلنے  لگ گیا  جاری ہے  جب ابو گھر آئے اور پانڈے کو اسمارٹ فون میں گیم کھیلتے ہوئے  دیکھا تو حیران ہو کر اس سے کہنے لگے تمہیں کیسے پتا چلا کہ میرے موبائل  میں گیم ہے  پانڈے نے کہا ابو  میں آپ کا اسمارٹ فون چلا رہا تھا اچانک مجھے گیم نظر آیا تو میں نے کھیلنا شروع کر دیا، ابو گیم بہت اچھا ہے  ابو  نے سمجھاتے ہوئے کہا دیکھو بیٹا  پہلی بات یہ ہے کہ جب کسی کی چیز لینی  ہو تو اس سے اجازت لینی چاہئے اور تم نے مجھ سے پوچھے بغیر میرا اسمارٹ فون  یوز کیا دوسری بات یہ ہے کہ اسمارٹ فون میں گیم کھیلنا بچوں کی آنکھوں اور  دماغ کو کمزور کرتا ہے اس لئے تم اب اسمارٹ فون میں گیم نہیں کھیلنا  پانڈے نے ضد کرتے ہوئے کہا مگر ابو مجھے تو گیم کھیلنا ہے بہت مزہ آ رہا ہے  ابو نے اسے ڈانٹتے ہوئے کہا اب گیم کھیلنا بند کرو اور لاؤ موبائل مجھے واپس کرو  پانڈے نے رونے جیسا منہ بناتے ہوئے کہا یہ لیں  پانڈا  صوفے پر بیٹھا سوچ رہا تھا کہ میں اب موبائل میں گیم کیسے کھیلوں  ایک دم  سے اس کے دماغ میں آئیڈیا آیا اس نے خود سے کہا ارے ہاں  امی کے پاس بھی  تو اسمارٹ فون ہے ان کے موبائل میں بھی گیم ہو گا  پانڈے کی امی اس وقت کچن  میں کھانا پکا رہی تھیں، یہ دیکھ کر پانڈے نے دوسرے کمرے سے امی کا اسمارٹ  فون اُٹھایا اور اپنے کمرے میں آ کر گیم کھیلنا شروع کر دیا  مگر اس  بار اس نے پہلے سے ہی سوچ لیا تھا کہ امی کے آنے سے پہلے ہی میں موبائل رکھ  دوں گا اور اس طرح انہیں پتا بھی نہیں چلے گا اور میں چپکے چپکے گیم  کھیلتا رہوں گا  صبح جب ابو آفس چلے جاتے اور امی گھر کے کام کرنے لگ جاتیں  تو پانڈا چپکے چپکے گیم کھیلنے میں لگ جاتا تھا کچھ دنوں تک تو ایسے ہی  چلتا رہا، مگر اب پانڈا اور زیادہ گیم کھیلنا چاہتا تھا، اس لئے رات میں جب  اس کے امی ابو سو جاتے تو وہ اُٹھ کر گیم کھیلنے لگ جاتا کچھ دنوں بعد اس  کی آنکھوں میں درد ہونے لگا لیکن پانڈا تو اور زیادہ گیم کھیلنا چاہتا تھا  اس لئے پانڈے نے اپنے امی ابو کو درد والی بات نہیں بتائی  ایک دن جب پانڈا صبح سو کر اُٹھا تو اس نے چِلّا چِلّا کے کہا امی  امی  امی جان  جلدی آئیں  پانڈے کی امی بھاگتے ہوئے اس کے پاس آئیں اور کہا کیا ہوا میرے بچّے  امی  مجھے ہلکا ہلکا نظر آ رہا ہے کوئی بھی چیز مجھے صاف دِکھائی نہیں دے  رہی  پانڈے کی امی اس کی یہ حالت دیکھ کر پریشان ہو گئیں، کچھ دیر بعد پانڈے  کے امی ابو اسے ڈاکٹر کے پاس لے گئے  ڈاکٹر نے چیک اپ کرنے کے بعد پانڈے کے  امی ابو سے کہا مجھے لگتا ہے آپ کا بیٹا اسمارٹ فون زیادہ چلاتا ہے اسی  لئے اس کی آنکھیں کمزور ہوئی ہیں  امی نے پانڈے سے پوچھا بیٹا  کیا تم اسمارٹ فون چلاتے ہو  پانڈے نے کہا جی امی  میں چپکے چپکے گیم کھیلتا ہوں اور جب رات کو آپ دونوں سو جاتے ہیں تو دیر تک گیم کھیلتا ہوں  ابو  نے افسوس کرتے ہوئے کہا بیٹا  میں نے تمہیں پہلے سمجھایا تھا کہ اسمارٹ  فون چلانے سے آنکھیں اور دماغ کمزور ہو جاتا ہے، اگر تم میری بات مان لیتے  تو آج تمہاری آنکھیں کمزور نہیں ہوتیں  پانڈے نے کہا ابو مجھے مُعاف کر دیں مجھ سے غلطی ہو گئی میں اب اسمارٹ فون نہیں چلاؤں گا  ڈاکٹر نے پانڈے سے کہا اگر اب بھی اسمارٹ فون چلایا تو نظر مزید کمزور ہو جائے گی  پانڈے نے کہا اب میں اسمارٹ فون یوز نہیں کروں گا  آخر کار پانڈے کی آنکھوں پر بہت موٹے موٹے شیشوں کا چشمہ لگ گیا  سبق  ختم ہونے کے بعد سر بھالو نے اسٹوڈنٹس سے کہا پیارے بچّو  آج کے سبق سے  ہم نے سیکھا کہ اسمارٹ فون کا زیادہ یوز ہماری آنکھوں اور دماغ کو بہت  نقصان دیتا ہے اس لئے آپ اسمارٹ فون یوز نہ کریں  سب بچوں نے مل کر کہا ہم اسمارٹ فون یوز نہیں کریں گے اور اپنی آنکھوں اور دماغ کو کمزور نہیں ہونے دیں گے  
روبینہ بی بی  پیارے بچو  میرا نام قلم ہے  میں دیکھنے میں تو بہت معمولی لگتا ہوں لیکن میرے کارنامے بڑے ہیں  انسان اپنے احساسات کو بیان تو کر سکتا ہے لیکن انہیں محفوظ کرنے کے لئے لکھنے کی ضرورت تھی اس طرح میں نے ان کی مدد کی جب انسان اپنی بات کو دوسروں تک پہنچانے کی کوشش کرتا ہے تو اسے میرا سہارا لینا پڑتا ہے  لیکن دوستو  مجھے آپ سب سے گلے شکوے ہیں اور آپ یہ بھی جانتے ہیں کہ شکایات انسان اپنوں سے ہی کرتا ہے  تو میرے کچھ دوست میری روشنائی سے اچھی طرح لکھنے کے بجائے اسے ایک دوسرے کے کپڑوں پر پھینکتے ہیں کچھ نادان اور شرارتی دوست میری نب کو موڑتے رہتے ہیں جس سے میری لکھائی خراب ہو جاتی ہے اور بعض اوقات نب ٹوٹ جاتی ہے آپ سوچیں اگر کوئی آپ کی گردن موڑنے لگے تو کتنی تکلیف ہو گی  میری خواہش ہے کہ میں جس کے ہاتھ میں جاؤں وہ مجھ سے اچھی اچھی باتیں تحریر کرے اور دنیا سے بری باتوں کو مٹانے کی کوشش کرے  جاری ہے  اس طرح مجھے خوشی ہو گی آپ کے والدین، دادا، دادی کو بھی کہ میری مدد سے آپ نے اچھے کام کئے  پھر امتحانات میں بھی تو آپ کے اچھے نمبر آئیں گے  اور اس سے آپ کے استاد بھی خوش ہوں گے  اور آپ کو بھی خوشی ہو گی اور انعام الگ ملے گا  مجھے یقین ہے کہ میری یہ باتیں آپ یاد رکھیں گے اچھا دوست تو نصیحت کرتا ہے اور دوست ہی دوست کا خیال رکھتا ہے  تو آج سے ہم پکے دوست، ہم وعدہ کرتے ہیں کہ ایک دوسرے کا خیال رکھیں گے  اتنا تو آپ جانتے ہیں کہ جو وعدہ توڑ دے  اس سے اللہ ناراض ہو جاتا ہے  مگر ہم اپنے وعدے پر قائم رہیں گے اور ایک دوسرے کا خیال رکھیں گے  جس کے بعد دوسرے لوگ بھی ہماری دوستی کی مثالیں دیا کریں گے  
شازیہ ستار نایاب  فراز ہوم ورک کر کے فارغ ہوا تو اپنے دادا ابو کے پاس چلا آیا  اس کے دادا ابو حسبِ معمول گھر کے پچھلے حصے میں لگے ہوئے درختوں اور پودوں کی دیکھ بھال کر رہے تھے  دادا ابو  آپ کو صرف درخت اور پودے پسند ہیں، پرندے نہیں  فراز نے کہا  یہ تم کیسے کہہ سکتے ہو بھئی فراز  دادا ابو نے گوڈی کرتے ہوئے کہا  آپ مجھے پرندے پالنے کی اجازت جو نہیں دیتے  فراز نے کہا میرے سب دوستوں کے پاس پالتو جانور اور پرندے ہیں  مجھے جانور رکھنے کا شوق نہیں، بس مجھے پرندے بہت پسند ہیں  دادا ابو نے کہا اگر تمہیں پرندے اتنے پسند ہیں تو انھیں پالنے کے بجائے ان کے ساتھ دوستی کر لو  وہ کیسے دادا ابو  فراز نے پوچھا  جاری ہے  وہ ایسے کہ تم صبح شام پیالوں میں ٹھنڈا پانی بھر کر اپنے کمرے کے سامنے ٹیرس پر رکھ دیا کرو  انھیں دانہ ڈالا کرو  دیکھنا، چند ہی دنوں میں درختوں پر بسنے والے سب پرندے تمہارے دوست بن جائیں گے  دادا ابو نے سمجھایا  فراز نے ایسا ہی کیا  وہ صبح شام پیالوں میں ٹھنڈا پانی بھر کر رکھتا  ایک بڑا پیالا چڑیوں کے لئے لایا، ایک پیالا کوؤں اور کبوتروں کے لئے  چڑیوں کے لئے الگ سے ایک طرف دانہ ڈالتا اور کوؤں کے لئے الگ، کیونکہ کوے چڑیوں کو مارتے تھے  چند ہی دنوں میں سب پرندے فراز سے مانوس ہو گئے  اب وہ فراز کو دیکھ کر خوف زدہ ہو کر اُڑتے نہیں تھے، بلکہ اس کے آس پاس پھرتے تھے  کبھی فراز انھیں دانہ پانی دینے میں دیر کر دیتا تو وہ اس کی کھڑکی کے پاس آ جاتے اور شیشے پر چونچیں مارنے لگتے  کبھی ایسا ہوتا کہ فراز انھیں دانہ پانی تو ڈال دیتا، لیکن پڑھائی کی وجہ سے ان کے پاس زیادہ دیر نہ ٹھہر پاتا، تو پرندے کھڑکی کے شیشوں سے اسے دیکھتے رہتے اور چونچیں شیشے پر مار مار کر باہر بلاتے  جیسے اس کی موجودگی ان کے لئے خوشی کا باعث ہو  جب وہ باہر آتا تو اس کے ارد گرد پھرتے، جیسے اس کا شکریہ ادا کر رہے ہوں  فراز اپنے دوستوں کو جب یہ سب بتاتا تو وہ بہت حیران ہوتے  دن گزرتے گئے اور موسمِ سرما شروع ہو گیا  اب دادا ابو نے فراز کو تلقین کی کہ وہ پرندوں کا پہلے سے زیادہ خیال رکھے اور انھیں وقت پر دانہ پانی دے، کیونکہ سردی اور دُھند کے موسم میں ان کے لئے دور جا کر دانہ چُگنا مشکل ہوتا ہے  موسمِ سرما کی چھٹیاں شروع ہوئیں تو فراز کی خالہ اپنے دونوں بیٹوں کے ساتھ بہن سے ملنے آ گئیں  ان کا بیٹا اظہر، فراز کا ہم عمر تھا اور طاہر چھوٹا تھا  فراز ان کو دیکھ کر بہت خوش ہوا  انھیں اپنے شہر میں گھمایا، اپنے پرندوں سے ملوایا  اب وہ بھی صبح شام پرندوں کو دانہ پانی دیتے ہوئے فراز کے ساتھ رہتے  اس رات شدید سردی تھی  دُھند نے پورے شہر کو اپنی لپیٹ میں لے رکھا تھا  سب گھروں میں دُبکے بیٹھے تھے  فراز بھی اپنے کمرے میں بیٹھا اظہر اور طاہر کے ساتھ کیرم کھیل رہا تھا  کمرے کو گرم رکھنے کے لئے انھوں نے گیس کا ہیٹر جلا رکھا تھا  فراز کی امی ان کے لئے دودھ لے کر آئیں اور بولیں ہیٹر بند کر دو  ابھی تھوڑی دیر میں گیس آنی بند ہو جائے گی  ویسے بھی گیس کا ہیٹر چلا کر نہیں سوتے  خالہ  ابھی ہم کھیل رہے ہیں اور جب تک گیس آ رہی ہے، تب تک ہیٹر چلنے دیں  آج بہت سردی ہے  اظہر نے کہا  ٹھیک ہے، لیکن سونے سے پہلے ہیٹر بند کرنا  ایسا نہ ہو کہ صبح گیس آئے اور گیس کا اخراج شروع ہو جائے  امی نے کہا  آپ فکر نہ کریں  ہم ہیٹر آف کر دیں گے اور گیس وال بھی بند کر دیں گے  تینوں نے بیک آواز کہا  امی مطمئن ہو کر چلی گئیں  بچے پھر کھیل میں مشغول ہو گئے  رات گہری ہونے لگی  تھوڑی دیر بعد گیس بند ہو گئی تو ہیٹر بھی بند ہو گیا  بچے کھیل میں لگے رہے، پھر انھیں نیند آ گئی اور وہ ہیٹر بند کرنا بھول گئے  صبح جب گیس آنی شروع ہوئی تو ہیٹر کھلا ہوا تھا، اس لئے گیس خارج ہونے لگی  بچے تھکے ہوئے اور گہری نیند میں تھے، ان کی آنکھ نہ کھلی  فراز پرندوں کو دانہ بھی نہ ڈال سکا  صبح جب پرندوں کو دانہ نہ ملا اور فراز بھی نظر نہ آیا تو انھوں نے کھڑکی کے شیشے پر چونچیں مارنا شروع کر دیں، گویا دستک دے رہے ہوں  کمرے میں گیس بھر چکی تھی  بچوں کو سانس لینے میں دشواری ہونے لگی  پرندوں کے شور اور دم گھٹنے کی وجہ سے ان کی آنکھ کھل گئی، لیکن اب اتنی ہمت نہ تھی کہ دروازہ کھولتے یا کسی کو مدد کے لئے پکارتے  پرندے زور و شور سے کھڑکی پر چونچیں مار رہے تھے  ان میں چڑیاں بھی تھیں اور کوے بھی تھے  فراز انھیں دیکھ رہا تھا  اس نے بستر سے اُترنے کی کوشش کی، مگر کامیاب نہ ہوا اور نیچے گر گیا  اس نے گلے پر ہاتھ رکھا  اسے لگا کہ بس اب وہ مرنے والا ہے  اظہر اور طاہر بھی آنکھیں موندے لیٹے تھے  لیکن اسی وقت پرندوں کی چونچیں لگنے سے کھڑکی کا شیشہ اپنی جگہ سے نکل کر نیچے گر گیا  تازہ ہوا کا جھونکا تیزی سے اندر آیا اور بچوں کو زندگی دے گیا  بچوں نے بند ہوتی آنکھیں کھولیں  اسی دوران میں دادا ابو پرندوں کا شور سن کر اوپر پہنچ گئے  انھیں لگا کہ فراز نے پرندوں کو دانہ نہیں ڈالا، اس لئے وہ شور مچا رہے ہیں  اوپر جا کر انھوں نے بچوں کو جگانے کے لئے دروازہ کھولا تو دیکھا کہ تینوں بچے ادھ موئے پڑے ہوئے ہیں  بچوں کو فوراً ہسپتال لے جایا گیا  جہاں بروقت طبی امداد سے تینوں بچوں کی جان بچا لی گئی  امی نے کہا بیٹا  اگر تم لاپرواہی نہ کرتے تو اتنی تکلیف نہ اُٹھانی پڑتی  خالہ نے کہا اللہ کا لاکھ لاکھ شکر ہے کہ بچوں کی جانیں بچ گئیں  امی بولیں اور بچوں کی جانیں ان معصوم پرندوں نے بچائیں  انھوں نے اپنی چونچیں اور پنجے مار مار کر شیشہ ہلا دیا  ان کا شور سن کر ہی بڑے ابو اوپر آئے  ابو نے کہا اللہ نے بڑا کرم کیا  پرندوں کو دانہ دینے کی نیکی ان کے کام آ گئی  دادا ابو نے کہا تم ٹھیک کہہ رہے ہو  بیٹا  نیکی کبھی رائیگاں نہیں جاتی  فراز کو اس کی نیکی کا صلہ ملا ہے  فراز اپنے معصوم دوست پرندوں کے متعلق سوچ رہا تھا، جو اب اس کے محسن بھی تھے  
حبیب اشرف صبوحی  ایک بار میری والدہ صاحبہ ایک شادی میں شرکت کے لئے لاہور سے کراچی روانہ ہوئیں  اپنے کپڑے، شادی میں دینے کے لئے زیور اور پیسے ایک اٹیچی کیس میں رکھ لیے  جب کراچی کے ریلوے اسٹیشن پر پہنچیں تو دیکھا کہ اٹیچی کیس غائب ہے  وہ بڑی پریشان ہوئیں  غور کیا تو معلوم ہوا کہ جب ٹرین حیدر آباد پہنچی تو ایک خاندان کے کچھ لوگ جو لاہور سے بیٹھے تھے، جلدی میں اپنے سامان کے ساتھ والدہ صاحبہ کا اٹیچی کیس بھی لے گئے ہیں  والدہ صاحبہ کہنے لگیں مجھے اللہ پر بھروسہ ہے کہ میرا سامان انشاء اللہ مل جائے گا  میرا بھانجا اسٹیشن پر والدہ صاحبہ کو لینے آیا ہوا تھا، اس نے کہا میں حیدر آباد جاتا ہوں  جاری ہے  آپ مجھے اٹیچی کیس کی چابی دے دیں  میں انشاء اللہ آپ کا سامان واپس لے کر آتا ہوں  میری والدہ نے کہا کہ باتوں کے دوران پتا چلا تھا کہ اگلے روز ان کے بھائی کی شادی ہے  ان کا بھائی ڈاکٹر ہے اور وہ لطیف آباد میں رہتا ہے  دوسرے روز میرا بھانجا حیدر آباد پہنچا  وہ اپنے ایک دوست کے گھر گیا اور اس سے کہا کہ ریل کے سفر کے دوران کسی گھر کے لوگ غلطی سے اپنے سامان کے ساتھ ہماری نانی کا اٹیچی کیس لے گئے ہیں، میں وہ واپس لینے آیا ہوں، وہ لوگ لطیف آباد گئے ہیں  تم میری مدد کرو  دوست نے کہا ہم صبح لطیف آباد میں تمام ڈیکوریشن والوں کے پاس جاتے اور ان سے پوچھتے ہیں کہ آپ نے کسی ڈاکٹر صاحب کے گھر دعوتی سامان پہنچایا ہے  صبح وہ دونوں اپنے مشن پر نکلے اور تمام ڈیکوریشن والوں سے معلوم کیا،لیکن کچھ معلوم نہ ہو سکا  دوسرے روز وہ لطیف آباد کے تمام نکاح خواہوں سے ملے اور پوچھا کہ آپ نے کسی ڈاکٹر صاحب کا نکاح پڑھایا ہے  آخر ایک نکاح خواں نے بتایا کہ میں نے فلاں پتے پر ایک نکاح پڑھایا تھا اور لڑکا ڈاکٹر ہے  یہ لوگ نکاح خواں سے ڈاکٹر کا پتا لے کر اس کے گھر گئے اور پوچھا کہ کیا آپ کے کچھ رشتے دار لاہور سے فلاں ٹرین سے فلاں وقت پر آئے ہیں  ڈاکٹر صاحب نے بتایا ہاں، آئے ہیں  میرے بھانجے نے کہا وہ غلطی سے اپنے سامان کے ساتھ میری نانی کا اٹیچی کیس بھی لے آئے ہیں  ڈاکٹر صاحب نے چونک کر کہا ہاں ہاں، لائے تو ہیں، آپ کے پاس کیا ثبوت ہے کہ وہ اٹیچی کیس آپ ہی کا ہے  میرے بھانجے نے اٹیچی کیس کی چابی ان صاحب کو دی اور کہا اسے لگا کر دیکھ لیں، اگر یہ چابی اٹیچی کیس کے تالے میں لگ جاتی ہے تو وہ ہمارا ہے اور اس میں فلاں فلاں سامان بھی ہے  ڈاکٹر صاحب نے اٹیچی کیس میں جب چابی لگائی تو وہ لگ گئی، اس لئے انھوں نے اٹیچی کیس میرے بھانجے کو دے دیا  اس طرح وہ اٹیچی کیس با حفاظت والدہ صاحبہ تک پہنچ گیا  یہ اللہ پر بھروسہ، نیک نیتی اور حق حلال کی کمائی کا نتیجہ تھا کہ سامان بخیریت مل گیا  
نذیر انبالوی  رحمت سر جھکائے ہوئے کھڑا تھا  زمین پر رکھا طوطے کا پنجرہ خالی تھا  سروش طوطے کا خالی پنجرہ دیکھ کر غصے سے رحمت کو گھور رہا تھا کہ دادی جان آ گئیں  وہ دادی جان کو دیکھ کو فوراً بولا دادی جان، دادی جان  رحمت نے میرا مٹھو اُڑا دیا ہے، اسے نوکری سے نکال دیں  رحمت جلدی سے بولا میں نے مٹھو کو جان بوجھ کر نہیں اُڑایا  میں پنجرے کی صفائی کرنے لگا تو غلطی سے پنجرہ کھل گیا تھا  کھلا پنجرہ دیکھ کر مٹھو میری آنکھوں کے سامنے اُڑ کر درخت پر جا بیٹھا، میں نے مٹھو کو چوری اور امرود، کیلے کا لالچ بھی دیا، جواب میں وہ ایک بات کہتا، جو چھوٹے صاحب نے اُسے یاد کروائی تھی  کون سی بات  دادی جان نے رحمت سے پوچھا  جاری ہے  اماں بی  مٹھو میری ہر بات پر کہتا، آزادی زندہ باد  آزادی زندہ باد  میں نے بہت مشکل سے اپنے پیارے مٹھو کو یہ جملہ یاد کروایا تھا  ہائے، میرا پیارا مٹھو اُڑ گیا  اب وہ نہ جانے کہاں ہو گا  یہ کہتے ہوئے سروش رو دیا  سروش بیٹا  رو مت، تمہارے بابا تمہیں ایک اور مٹھو لا دیں گے  وہ میرے پہلے مٹھو جیسا تو نہیں ہو گا  اُسے میرا اور گڑیا کا نام یاد تھا  رات کے کھانے کے دوران بابا جان نے پوچھا آج مٹھو کیوں اتنا خاموش ہے  یہ جملہ سننے کی دیر تھی کہ سروش کی آنکھوں میں آنسو آ گئے  وہ مشکل سے بول پایا تھا میرے مٹھو کو رحمت نے اُڑا دیا ہے  اب پنجرہ خالی ہے  مٹھو کے بغیر پنجرہ سُونا سُونا ہے  ابو نے تسلی دیتے ہوئے کہا سروش میاں  آپ اپنا دل چھوٹا مت کریں  کل آپ کا نیا مٹھو آ جائے گا، پنجرہ اب سُونا سُونا نہیں رہے گا  اگلے دن ایک بڑے سے پنجرے میں نیا طوطا گھر میں آ گیا  سب گھر والے پنجرے کے ارد گرد یوں کھڑے تھے جیسے نئے طوطے کا استقبال کر رہے ہوں  میں نئے مٹھو کو ہر وہ بات یاد کراؤں گا، جو میرے پہلے والے مٹھو کو یاد تھی  گھر میں نیا مٹھو کیا آیا، سروش اور گڑیا اُسے ہر وقت کچھ نہ کچھ یاد کرواتے دکھائی دیتے  کئی دن گزر گئے، مگر دونوں کوشش کے باوجود مٹھو کو ایک لفظ بھی یاد نہ کروا سکے تھے  ان حالات میں سروش کو اپنا پہلا مٹھو یاد آنے لگا تھا  کاش، میرا مٹھو واپس آ جائے  میں اُسے مزے دار امرود اور کیلے کھلاؤں گا، کاش، ایسا ہو جائے  ایک دن سروش اسکول سے آیا تو دروازے کے پاس رکھے پنجرے میں قید مٹھو نے سروش، سروش پکارا تو سروش کو اپنے کانوں پر یقین نہیں آیا  وہ تیزی سے پنجرے کی طرف بڑھا  پنجوں کے بل بیٹھ کر مٹھو کو مخاطب کیا دوبارہ کہو سروش، ہاں بولو، سروش  بولو  بولو  کچھ دنوں کی مشق اور کوشش کے بعد مٹھو گڑیا، گڑیا بھی پکارنے لگا  وقت کے ساتھ ساتھ نیا مٹھو بھی بہت کچھ سیکھ گیا  اب تو نیا مٹھو آزادی زندہ باد کا نعرہ بھی بلند کرنے لگا تھا  نئے مٹھو نے پرانے مٹھو کی جگہ لے لی تھی  اب خالی پنجرہ دیکھ کر سروش کو کبھی پرانے مٹھو کی یاد نہیں آتی تھی  پہلے طوطے کی طرح نئے طوطے نے بھی سروش کے دل میں گھر کر لیا تھا  ایک شام سروش اور گڑیا سیر کرنے کے لئے قریبی باغ میں گئے  رحمت کے ہاتھ میں مٹھو کا پنجرہ تھا  رحمت نے ایک درخت کے نیچے پنجرہ رکھا تو مٹھو نے درخت پر بیٹھے ایک طوطے کو دیکھا  طوطا مسلسل ٹائیں ٹائیں کر رہا تھا  وہ ایک درخت سے دوسرے اور پھر تیسرے درخت پر جا بیٹھتا تھا  وہ اپنی چونچ سے پکے آموں کو کھاتا اور آبشار سے پانی پیتا  پنجرے میں بند مٹھو کبھی سروش اور کبھی گڑیا کو پکارتا  وہ کبھی کبھار آزادی زندہ باد کا نعرہ بھی بلند کرتا  سروش اور گڑیا باغ میں کھیل رہے تھے، جبکہ رحمت مٹھو کے پنجرے کے پاس بیٹھا تھا  جب مٹھو آزادی زندہ باد کہتا تو رحمت فوراً کہتا آزاد تو وہ ہے، اپنی مرضی سے اُڑ رہا ہے، کھا پی رہا ہے تم تو غلام ہو، قیدی ہو، اللہ کرے تمہیں ایک دن غلامی سے نجات اور آزادی نصیب ہو جائے  رحمت کی باتیں سن کر مٹھو زور زور سے آزادی زندہ باد کا نعرہ بلند کرتا تو یوں محسوس ہوتا، جیسے وہ رحمت کی باتیں اچھی طرح سمجھ رہا ہے  ایک دن جب سروش، گڑیا اور رحمت بازار سے گھر واپس آ رہے تھے تو ایک گاڑی تیزی سے اُن کے پاس آ کر رُکی تھی  دو آدمی گاڑی سے نکلے اور سروش کو اُٹھا کر گاڑی میں ڈال دیا  یہ عمل اتنی تیزی سے ہوا کہ گڑیا اور رحمت شور بھی نہ مچا سکے  سڑک پر زیادہ بھیڑ نہ تھی، اس لئے گاڑی جلد ہی نظروں سے اوجھل ہو گئی  رحمت نے اپنے موبائل فون سے سروش کے ابو آفتاب صاحب کو ساری صورتِ حال سے آگاہ کیا  تھوڑی دیر میں وہ موقع واردات پر پہنچ گئے  رحمت اور گڑیا کی زبانی سارا ماجرا جان کر انسپکٹر توحید نے آفتاب صاحب سے پوچھا آپ کو کسی پر شک ہے  میں نے چند ماہ قبل دفتر میں چوری کرنے پر ایک ملازم رضا کو ملازمت سے نکال دیا تھا، ہو سکتا ہے، یہ اُس کی کارروائی ہو  انھوں نے اپنا خیال ظاہر کیا  میں رضا کو شاملِ تفتیش کر رہا ہوں  اللہ نے چاہا تو آپ کا بیٹا جلد گھر لوٹ آئے گا  اگر کوئی آپ سے رابطہ کرے تو ہمیں فوراً اطلاع کیجیے گا  میں ایسا ہی کروں گا  آفتاب نے انسپکٹر توحید کی بات سن کر کہا  سروش ایک نیم تاریک کمرے میں موجود تھا، کمرے کا دروازہ بند تھا  مجھے باہر نکالو، مجھے اپنے گھر جانا ہے، دروازہ کھولو  سروش روتے ہوئے مسلسل التجا کر رہا تھا  کچھ دیر بعد دروازہ کھلا تو ایک شخص جس نے رومال سے اپنا چہرہ چھپا رکھا تھا، کمرے میں داخل ہوا  سروش دروازہ کھلا دیکھ کر باہر نکلنے لگا تو اندر آنے والے شخص نے اس کا بازو اتنی زور سے پکڑا کہ وہ درد سے بلبلا اُٹھا  مجھے باہر جانے دو، مجھے اپنے گھر جانا ہے  سروش نے اپنا بازو چھڑانے کی کوشش کی  تم گھر تو اُسی وقت جاؤ گے جب تمہارا باپ مجھے میری مطلوبہ رقم دے گا  بہت دولت ہے تمہارے باپ کے پاس، تھوڑا سا پیسہ ہمیں دے دے گا تو اسے کون سا فرق پڑے گا  بیٹھ جاؤ آرام سے، زیادہ شور مچایا تو اپنی جان سے جاؤ گے  مجھ پر رحم کرو، مجھے جانے دو  میں نے تمہارا کیا بگاڑا ہے  مجھے گھر جانے دو  سروش نے روتے ہوئے کہا  بگاڑا تم نے نہیں، کام تو تمہارے باپ نے بگاڑا ہے، دفتر سے ایک لیپ ٹاپ کیا اُٹھا لیا، اس نے ملازمت ہی سے فارغ کر دیا  مجھے ملازمت سے نکالنا آفتاب صاحب کو بہت مہنگا پڑے گا  یہ کہہ کر اس آدمی نے کمرے کا دروازہ بند کر کے باہر تالا لگا دیا  سروش روتا پیٹتا رہا، مگر اس پر کوئی اثر نہ ہوا  رات کے وقت کمرے میں مدھم بلب کی نیلی ہلکی روشنی تھی  ایک طرف پانی کی بوتل اور کھانا رکھا تھا، مگر سروش نے اس طرف آنکھ اُٹھا کر بھی نہ دیکھا  اس نے سوچا بھی نہ تھا کہ وہ اس طرح کی صورتِ حال سے دو چار ہو گا  وہ جماعت ہفتم کا طالب علم تھا  اسے جو دعائیں یاد تھیں، وہ انھیں بار بار پڑھ رہا تھا  دعا کرتے ہوئے اسے پنجرے میں بند مٹھو کا خیال آ گیا  کچھ دیر بعد وہ مٹھو بھی اس کی آنکھوں کے سامنے تھا، جسے کافی مدت پنجرے میں قید رکھا گیا تھا  رحمت سے پنجرہ کھلا رہ گیا تھا تب اسے آزادی ملی تھی  اب ایک اور مٹھو اس کی قید میں تھا  جو پکار پکار کر آزادی زندہ باد کے نعرے بلند کرتا تھا  میرے اللہ  مجھے معاف کر دے، مجھے آزادی عطا کر دے، میں وعدہ کرتا ہوں، یہاں سے آزاد ہوتے ہی مٹھو کو آزاد کر دوں گا  میرے اللہ مجھے آزادی عطا کر دے  سروش نے روتے ہوئے دعا کی  رضا نے آفتاب صاحب سے تاوان کے لئے رابطہ کیا تو آفتاب نے اس کی اطلاع انسپکٹر توحید کو کر دی  انسپکٹر توحید نے جدید آلات کی مدد سے رضا کے فون کرنے کی جگہ کو تلاش کر لیا  یوں تو رضا ہر بار موبائل فون کی سم بدل بدل کر آفتاب صاحب کو فون کرتا، مگر وہ ایک ہی جگہ سے فون کر رہا تھا  انسپکٹر توحید نے رات کے آخری پہر اس جگہ کا محاصرہ کیا اور جلد ہی اس پر قابو پانے میں کامیاب ہو گئے  سروش کچھ نہ کھانے پینے کے باعث نڈھال سا ہو گیا تھا  انسپکٹر توحید نے اسے پانی پلایا تو اس کی جان میں جان آئی  تھانے میں جب وہ بابا جان سے بغل گیر ہوا تو بے اختیار رو دیا  ایک رات کی قید نے اسے آزادی کی اہمیت سے آگاہ کر دیا تھا  جب وہ بابا جان کے ساتھ گھر پہنچا تو دادی اور امی نے اس کی بلائیں لیں  گڑیا نے محبت سے اس کا ہاتھ چوم لیا  مٹھو بھی سروش، سروش پکار رہا تھا  سروش نے کوئی وقت ضائع کیے بغیر مٹھو کے پنجرے کا دروازہ کھول دیا  مٹھو  اُڑ جاؤ  دیر مت کرو  مٹھو نے پنجرہ کھلا دیکھا تو تیزی سے پنجرے سے نکل کر درخت پر جا بیٹھا  سروش نے مٹھو کو مخاطب کیا میرے پیارے مٹھو  آزادی مبارک ہو، فضاؤں میں اُڑو، آزاد زندگی گزارو، آزادی کی زندگی جیو، پیارے مٹھو  ایک دفعہ پھر آزادی مبارک  آزادی مبارک  یہ سن کر مٹھو آزادی زندہ باد کا نعرہ بلند کرتے ہوئے پھُر سے اُڑ گیا  
غلام یٰسین نوناری  یہ ایک طاقتور، لیکن ایک بے وقوف انسان کی کہانی ہے  اس کا نام تو کچھ اور تھا، لیکن وہ جوا راٹا کے عجیب و غریب نام سے مشہور تھا  جوا راٹا بے حد طاقتور، لیکن احمق شخص تھا  وہ ایک وقت میں پچاس افراد کا کھانا کھا لیتا تھا  اس کا باپ بہت پریشان تھا، کیونکہ وہ کھانے کے علاوہ کوئی کام نہیں کرتا تھا  ایک روز کسی نے جوا راٹا کو بتایا کہ شمالی پہاڑوں کے پیچھے ایک وادی ہے  اس کا نام اگنستان ہے  وہاں بہت بڑا خزانہ چھپا ہوا ہے  اگر تم وہ خزانہ حاصل کر لو تو تمہاری ساری زندگی عیش میں گزرے گی  جوا راٹا یہ سن کر بے حد خوش ہوا اور اسی دن وہ وادی کی طرف چل دیا  چلتے چلتے شام ہو گئی  رات اس نے ایک گاؤں میں گزاری  جاری ہے  صبح ہونے کے بعد وہ اپنا سفر کرنے ہی والا تھا کہ گاؤں کے چودھری نے اسے بلایا اور کہا نوجوان  تم مجھے بہت طاقتور لگتے ہو  میں چاہتا ہوں کہ تم میرے پاس رہو، کام کرو، میں تمہیں مالا مال کر دوں گا  جوا راٹا نے کہا چودھری صاحب  میں فی الحال ایک عظیم خزانے کی تلاش میں جا رہا ہوں  مجھے تھوڑے سے مال کی ضرورت نہیں ہے  چودھری صاحب خاموش ہو گئے  وہ چل پڑا  چلتے چلتے وہ ایک جنگل سے گزرا  اس کی نگاہ ایک ہرن پہ پڑی  وہ اس کے پیچھے دوڑنے لگا  ہرن بھی بھاگنے لگا، مگر جوا راٹا بھی بہت تیز دوڑتا تھا، اس نے جلد ہی ہرن کو پکڑ لیا  ہرن نے کہا تم مجھے چھوڑ دو تو میں تمہیں اس جنگل میں دفن ایک خزانے کا پتا بتا سکتا ہوں  خزانہ اتنا زیادہ ہے کہ تم صدیوں تک استعمال کرو، تب بھی ختم نہ ہو گا  جوا راٹا نے قہقہہ لگاتے ہوئے کہا تم مجھے بے وقوف مت سمجھو  میں اس سے بھی بڑے ایک خزانے کی تلاش میں نکلا ہوں  جوا راٹا نے ہرن کو مار کر آگ پر بھون لیا اور کھا پی کر آگے روانہ ہوا  آخر وہ شمالی پہاڑیوں کے قریب جا پہنچا  کچھ دور ایک بزرگ بیٹھے عبادت کر رہے تھے  بزرگ نے جوا راٹا کو آتے دیکھا تو اسے اپنے پاس بلایا  قریب پہنچ کر جوا راٹا نے پوچھا اے بزرگ  کیا آپ وادی اگنستان کے بارے میں کچھ جانتے ہیں  بزرگ نے بتایا یہ وادی، موت کی وادی ہے  وہاں جو بھی گیا، بچ کر واپس نہ آیا  اگر تم وہاں جانے کا ارادہ کیے بیٹھو ہو تو میری مانو، مت جاؤ  وہاں صرف موت ہے  جوا راٹا نے قہقہہ لگایا اور بولا میں کوئی بزدل آدمی نہیں ہوں، اگر وہاں کوئی دیو بھی ہے تو اسے اُٹھا کر پھینک دوں گا  میں وہاں ضرور جاؤں گا  بزرگ نے اسے قابلِ رحم نظروں سے دیکھا، مگر کچھ نہ کہا  بزرگ کو یقین تھا کہ وہ موت کے منہ میں جا رہا ہے  آخر جوا راٹا وادی اگنستان کے دروازے پہ پہنچ گیا  آگے جو کچھ ہوا، بُرا ہوا  جوا راٹا چاہتا تو اپنی طاقت سے خود بھی فائدہ اُٹھاتا اور دوسروں کے کام آ کر سکون پاتا  وہ جتنا طاقتور تھا، اتنا ہی بے وقوف بھی تھا  اس نے لالچ میں پڑ کر گاؤں کے چودھری صاحب کی عمدہ پیشکش ٹھکرا دی  ہرن خزانے کا راز بتا رہا تھا تو اسے ہلاک کر دیا  ایک نیک دل بزرگ نے اسے بہت سمجھایا، لیکن وہ آخر تک اپنے آپ کو عقل مند سمجھتا رہا  وادی کے دروازے پر ایک نظر نہ آنے والے ہاتھ نے اسے پکڑ کر کھینچ لیا  آج تک اس کا پتا نہ چلا کہ وہ کہاں گیا  
روبینہ ناز  تو کچھ نہیں کر سکے گا  تجھے لکڑیاں کاٹ کر فروخت کرنے کا کہا تھا  پیڑ کا کھل دیکھنے کے لئے نہیں  لکڑہارے نے بیٹے کو غصے سے دیکھا  شرفو بولا میں کیا کرتا  آپ نہیں جانتے سب اس کا پھل شوق سے کھاتے ہیں  تو تمہیں کیا  لوگ پھل کھاتے ہیں ہم تو نہیں  لکڑہارا غصے سے بولا  وہ بیوی کے سمجھانے پر بولا میں کچھ دن برداشت کر لیتا ہوں  اگر اس نے میرا کام میں ہاتھ نہ بٹایا تو میں اسے گھر سے نکال دوں گا  کچھ دن لکڑہارے نے اپنے بیٹے کو پرانے درخت کاٹنے کا کہا  خبردار کوئی بہانہ نہ بنانا  لکڑیاں بیچ کر پیسے لانا  وہ جنگل گیا تو پرانے درخت دیکھ کر سوچا  انہوں نے کتنا عرصہ مسافروں کو سایہ دیا ان کو کاٹنا ظلم ہو گا  جاری ہے  یہ سوچ کر وہ واپس آنے لگا جب گھر آیا تو لکڑہارے نے پوچھا آج تم نے کیا کام کیا  بیٹے کی بات سن کر لکڑہارے نے اسے گھر سے نکال دیا  وہ گھر سے نکل کر چلنے لگا وہ اس قدر تھک گیا کہ ایک قدم اُٹھانا مشکل ہو گیا  قریب ہی ایک مکان تھا وہ گر کر بے ہوش ہو گیا  دونوں میاں بیوی اپنے بیٹے کے لئے پریشان ہو گئے  ان کے مکان کے سامنے ایک بگھی رکی، اور دروازہ بجا  اس نے دروازہ کھولا تو ایک آدمی نے پوچھا  آپ دونوں کو نادر خان نے بلایا ہے  کون نادر خان، اسے ہم سے کیا کام  وہ حیرانی سے بولا  وہ پھلوں کا بڑا بیوپاری ہے  آپ دونوں ساتھ چلیں  وہ دونوں چل پڑے وہ انہیں ایک شاندار باغ میں لے آیا  ایک طرف سے آواز آئی ابا جان اپنے بیٹے کو دیکھ کر وہ حیران رہ گئے وہ بولا آپ نے مجھے گھر سے نکالا تھا تو نادر خان نے میرا پودوں سے لگاؤ دیکھ کر یہاں ملازم رکھ لیا اور رہنے کو گھر بھی دیا اب آپ دونوں میرے ساتھ رہیں گے نادر خان بولا  آپ کے بیٹے کے خیالات نے مجھے بہت خوش کیا کہ اس کو درختوں سے کتنا پیار ہے اس لئے میں نے اپنا باغ اس کے سپرد کر دیا تاکہ وہ یہاں نئے نئے پودے لگائے اور ان کی حفاظت بھی کرے  
ڈاکٹر غلام مصطفی سولنگی  ماں باپ کے مرنے کے بعد دو بھائی ایک گاؤں میں رہتے تھے  بڑا بھائی بہت چست، سمجھ دار اور پیسہ کمانے میں ماہر تھا  پڑوسی اس کی خوب تعریف کرتے تھے  چھوٹے بھائی کی عمر ابھی زیادہ نہیں تھی  وہ بڑا سیدھا سادہ اور ایمان دار تھا اور پیسہ کمانے کے بارے میں کچھ نہیں جانتا تھا، اس لئے بھائی اسے حقارت کی نظر سے دیکھتا تھا اور اس کا مذاق اُراتا تھا  گاؤں والے بھی اسے احمق کہتے تھے  ایک دن بڑے بھائی نے کچھ نان چھوٹے بھائی کو دیتے ہوئے کہا یہ نان اُٹھاؤ اور گاؤں سے چلتے بنو  جب کچھ پیسے کماؤ گے، تب ہی لوٹ کر آنا  خالی ہاتھ اس گھر میں قدم نہ رکھنا  چھوٹے بھائی نے نان اُٹھائے اور اپنی قسمت آزمانے نکل پڑا، لیکن پیسے کمانے کے لئے آخر جائے کہاں  اس کی سمجھ میں کچھ نہیں آ رہا تھا  جاری ہے  وہ کافی دیر تک اِدھر اُدھر بھٹکتا رہا  آخر وہ ایک ندی کے کنارے جا پہنچا اور وہاں بیٹھ کر نان کھانے لگا  ابھی اس نے صرف دو تین نوالے ہی کھائے ہوں گے کہ یکایک اس کی نظر ایک سانپ پر پڑی  سانپ ایک بالشت کے برابر لمبا تھا  وہ چپ چاپ زمین پر لیٹا ہوا تھا اور دیکھنے میں بیمار لگتا تھا  لڑکے کو اس پر ترس آ گیا  اس نے ایک چھوٹا ڈبا ڈھونڈا اور سانپ کو اس کے اندر رکھ دیا  اس نے سانپ کی بہت اچھی طرح دیکھ بھال کی  آہستہ آہستہ سانپ موٹا اور بڑا ہو گیا  اب اس کے لئے کاغذ کا ڈبا چھوٹا پڑنے لگا  ایک دن سانپ بولا تم مجھے کسی بڑے دریا میں ڈال دو  یہاں میرا دم گھٹ رہا ہے  یہ سن کر وہ شش و پنج میں پڑ گیا  اس نے سانپ سے کہا لیکن میں تو تمہیں بڑا کر کے بیچنا چاہتا ہوں  میرے بھائی نے کہا ہے، پیسے کمائے بغیر گھر نہ لوٹنا  سانپ نے تھوڑی دیر سوچنے کے بعد جواب دیا ٹھیک ہے، اگر تم پیسے کمانا چاہتے ہو تو مجھے ایک بڑے دریا میں ڈال دو  میں وہاں پیسے کمانے میں تمہاری مدد کر دوں گا  نیک دل لڑکے نے ایک بڑی ٹوکری بنائی اور سانپ کو اس کے اندر رکھ دیا  پھر وہ ٹوکری اُٹھا کر دریا کی طرف چل دیا  سانپ دریا میں پہنچتے ہی ایک سنہرے اژدہے میں بدل گیا اور پانی میں لہریں پیدا کرتا ہوا اِدھر اُدھر تیرنے لگا  سنہری اژدہا تیرتا ہوا لڑکے کے پاس آیا اور اس سے بولا تم میرے سچے دوست ہو  اب میں اپنے وعدے کے مطابق تمہاری مدد کروں گا  میں تمہیں ایک چھوٹا گدھا دے رہا ہوں  ابھی وہ اپنی بات پوری بھی نہیں کر پایا تھا کہ اچانک اس کے سامنے ایک گدھا آ کھڑا ہوا جب بھی تمہیں پیسوں کی ضرورت ہو، اس گدھے سے کہنا کہ مجھے کچھ سونا چاندی دے دو  چھوٹا لڑکا یہ سن کر بہت خوش ہوا  اس نے اژدہے کا شکریہ ادا کیا  وہ گدھے کو لے کر مڑنے ہی والا تھا کہ اژدہے نے کہا ایک بات یاد رکھنا، یہ راز کسی کو نہ بتانا  لڑکا اپنے گدھے کے ساتھ گھر کی طرف چل پڑا  چلتے چلتے رات ہو گئی  رات کاٹنے وہ ایک چھوٹی سی سرائے میں پہنچا  اس نے کرائے پر ایک کمرا لیا  جب سرائے کا مالک اس کے گدھے کو اصطبل میں لے جانے لگا تو وہ بولا میرے گدھے کو اچھا چارا کھلانا، لیکن اس سے سونا نہ مانگنا  سونا نہ مانگنے والی بات سرائے کے مالک کی سمجھ میں نہیں آئی، لیکن جب رات گہری ہوئی تو وہ چپکے سے اصطبل میں پہنچا اور ہلکی سی آواز میں بولا گدھے  مجھے کچھ سونا چاہیے  ابھی وہ اپنی بات پوری بھی نہیں کر پایا تھا کہ اس کے سامنے سونے کا ڈھیر لگ گیا  وہ خوشی سے پھولا نہ سمایا  اس نے لڑکے کے گدھے کی جگہ اپنا گدھا لا کر کھڑا کیا  دونوں گدھوں کی شکل و صورت ایک جیسی تھی، اس لئے اس تبدیلی کا پتا چلانا بہت مشکل تھا  سرائے کے مالک نے طلسمی گدھے کو چھپا لیا  لڑکا صبح سویرے جاگ اُٹھا  سرائے کے مالک نے اس کی خوب خاطر مدارت کی اور اسے اپنا گدھا دے کر گرم جوشی سے رخصت کیا  جب وہ گھر پہنچا تو بڑے بھائی نے پوچھا کتنا پیسہ کما کر لایا ہے  چھوٹے بھائی نے اطمینان سے جواب دیا بڑے بھائی  میں ایک طلسمی گدھا اپنے ساتھ لایا ہوں  جب بھی مانگوں گا، یہ مجھے سونا چاندی دے دے گا  جاؤ  جلدی سے ایک چادر تو لاؤ  میں تمہیں اس کا طلسم دکھاتا ہوں  بڑے بھائی کو اپنے کانوں پر یقین نہیں آیا  اس نے فوراً ایک چادر فرش پر بچھا دی  چھوٹے بھائی نے گدھے کو قالین پر کھڑا کیا اور بولا گدھے  مجھے کچھ سونا چاہیے  گدھا خالی نظروں سے اس کی طرف دیکھتا رہا  چھوٹے بھائی نے اپنی بات پھر دہرائی  اس بار بھی اس پر کوئی اثر نہیں ہوا  یہ دیکھ کر وہ بہت پریشان ہوا  اس کا بھائی غصے سے آگ بگولا ہو گیا یہ کیا بد تمیزی ہے  وہ چلا کر بولا  چھوٹے بھائی نے اسے سمجھانے کی کوشش کی بھائی  صبر کرو  مجھے پکا یقین ہے کہ یہ کچھ دیر بعد سونا چاندی ضرور دے گا، لیکن گدھا خاموش ہی رہا  بڑا بھائی غصے میں آ گیا  اس نے چھوٹے بھائی کو خوب بُرا بھلا کہا اور اسے گدھے کے ساتھ گھر سے باہر نکال دیا  پٹائی کے سبب لڑکے کا پورا جسم دکھ رہا تھا  اسے اژدہے پر بڑا غصہ آیا  وہ سیدھا دریا کے کنارے پہنچا اور بلند آواز میں اژ دہے کو پکارنے لگا  فوراً ہی دریا میں لہریں اُٹھنے لگیں اور اژدہے نے اپنا سر پانی سے باہر نکالا اب تم کیا چاہتے ہو  لڑکے نے شکایت بھرے لہجے میں کہا تم نے مجھے بے وقوف کیوں بنایا  یہ گدھا تم ہی کو مبارک ہو  یہ مجھے سونا چاندی کچھ نہیں دیتا  اژدہے نے صفائی پیش نہیں کی اور لڑکے سے کہا اگر تمہیں یہ گدھا نہیں چاہیے تو اس کی جگہ میں تمہیں کچھ اور دے دیتا ہوں  یہ کہہ کر اس نے دریا کی سطح پر ایک خوبصورت چادر پھینکی اسے اُٹھا لو  وہ بولا جب بھی بھوک لگے، اسے زمین پر پھیلا دینا  جو بھی کھانا مانگو گے یہ تمہیں دے گی  لڑکا چادر لے کر گھر کی طرف چل پڑا، لیکن سرائے کے پاس پہنچتے پہنچتے اندھیرا ہو گیا  اس نے رات وہیں ٹھہرنے کا فیصلہ کیا  سرائے کے مالک نے جب لڑکے کو دوبارہ آتے دیکھا تو اس کا سر چکرانے لگا  اس نے سوچا یقینا یہ اپنا طلسمی گدھا واپس لینے آیا ہے  لیکن جب لڑکے نے گدھے کا ذکر ہی نہیں کیا تو اسے کچھ اطمینان ہوا  سونے سے پہلے لڑکے نے چادر کو تہہ کر کے رکھ دیا اور سرائے کے مالک سے کہا اس چادر کو ہاتھ نہ لگانا اور اس سے کچھ کھانے کے لئے نہ مانگنا  یہ سن کر سرائے کے مالک نے فوراً حامی بھر لی، لیکن وہ دل ہی دل میں اس لڑکے کی بے وقوفی پر ہنس رہا تھا  اس نے سوچا گدھے کی طرح یہ چادر بھی ضرور کوئی طلسمی چیز ہو گی  آدھی رات کو جب لڑکا گہری نیند سو رہا تھا، سرائے کے مالک نے لڑکے کی چادر اُٹھا کر اور اس کی جگہ اس جیسی دوسری چادر رکھ دی  دوسرے دن صبح جوں ہی مرغے نے بانگ دی، لڑکا اُٹھ بیٹھا  اس نے چادر اُٹھائی اور گھر کی طرف چل دیا  لڑکا خوش خوش گھر پہنچا  اس مرتبہ سب ٹھیک ہے بھائی  وہ بولا تم کون سی چیز کھانا چاہتے ہو  اس نے چادر بچھا دی اور بھائی سے پھر کہا تم جو بھی چیز کھانا چاہتے ہو، وہ اس چادر پر آ جائے گا  بڑے بھائی کو اس کی بات پر یقین نہیں آیا وہ زور سے ہنس پڑا ٹھیک ہے، میں صرف ایک معمولی سی چیز مانگتا ہوں  میرے لئے کچھ پلاؤ منگا دو  چادر کے پاس جا کر لڑکے نے حکم دیا مجھے کچھ پلاؤ چاہیے  اس نے یہ فقرہ کئی دفعہ دہرایا، لیکن چادر خالی کی خالی رہی  یہ دیکھ کر بھائی کو بے انتہا غصہ آیا  اس نے پھر چھوٹے بھائی کو باتیں سنائیں اور اسے گھر سے باہر نکال دیا  لڑکا پھر دریا کے کنارے پہنچا اور اژدہے کو پکار کر کہنے لگا تم کتنے احسان فراموش ہو  لگتا ہے تمہارے پاس کوئی طلسمی چیز نہیں ہے  تم خواہ مخواہ مجھے کیوں بے وقوف بنا رہے ہو  اب مجھے تمہاری کسی بھی طلسمی چیز کی ضرورت نہیں ہے  تمہاری وجہ سے میں دو دفعہ بُرا بھلا سن چکا ہوں  اس کی بات سن کر اژدہے نے اس سے کوئی سوال نہیں پوچھا اور صرف یہ کہا ذرا ٹھہرو  میں تمہیں ایک اور چیز دیتا ہوں  تھوڑی دیر میں وہ ایک ڈنڈا لے آیا اور اس لڑکے کو دیتے ہوئے بولا جب تم سرائے میں قیام کرو تو سرائے کے مالک سے کہنا کہ وہ اس ڈنڈے سے ہر گز یہ نہ کہے کہ ڈنڈے ڈنڈے  سچ کو ظاہر کرنا  سرائے کے لالچی مالک نے اس بار بھی لڑکے کی خوب مہمان نوازی کی  اس نے دل ہی دل میں سوچا یہ نوجوان اس بار بھی ضرور کوئی نہ کوئی طلسمی چیز لایا ہو گا  لڑکے نے ڈنڈا ایک طرف رکھ دیا اور سرائے کے مالک سے کہا اس ڈنڈے سے تم یہ ہر گز نہ کہنا ڈنڈے ڈنڈے  سچ کو ظاہر کرو  سرائے کے مالک نے سر ہلا کر کہا ٹھیک ہے  میں سمجھ گیا  تاہم جب سب لوگ سو گئے تو سرائے کے مالک نے ڈنڈا بھی چرا لیا  اپنے کمرے میں پہنچ کر وہ اس کی طلسمی قدرت آزمانے کے لئے ہلکی سی آواز میں بولا ڈنڈے ڈنڈے  سچ ظاہر کرو  اس کے منہ سے ابھی یہ الفاظ نکلے ہی تھے کہ ڈنڈا حرکت میں آ گیا اور دھڑا دھڑ اس کے سر پر برسنے لگا  سرائے کا مالک چیختا چلاتا رہا، لیکن ڈنڈا برابر حرکت کرتا رہا اور اس کی پٹائی کرتا رہا  سرائے کے مالک نے بچنے کی بڑی کوششیں کی، لیکن وہ جہاں بھی جاتا، ڈنڈا اس سے پہلے وہاں پہنچ جاتا  اس کے پورے جسم پر نیل پڑ گئے  وہ بری طرح زخمی ہو گیا  جب ڈنڈے کی مار سے بچنے کا کوئی طریقہ نہیں رہا تو آخر میں اس نے لڑکے کے پاس جا کر عاجزی سے کہا بھیا  مجھے بچاؤ  اب میں اس ڈنڈے کی مار برداشت نہیں کر سکتا  اگر تم اپنے ڈنڈے کو روک لو گے تو میں تمہارا گدھا اور تمہاری چادر لوٹا دوں گا  دوسرے دن لڑکا اپنی تینوں طلسمی چیزیں لے کر خوشی خوشی گھر لوٹ گیا  
پروفیسر خلیل جبار  پیر جی اپنے گھر کے صحن میں ایک بکرے کو بے فکری سے ٹہلتے ہوئے دیکھ کر چونکے ارے یہ بکرا کہاں سے آ گیا ہے اور دیکھو اسے کسی کا خوف بھی نہیں ہے کہ کوئی اسے پکڑ لے گا  پیر جی نے خود کلامی کی  وہ کمرے سے باہر آئے اور بکرے کی گردن پر ہاتھ پھیرتے بولے کیوں بھئی بکرے صاحب  تم نے کیا میرے گھر کو پارک سمجھا ہوا ہے، جو یہاں تفریح کی غرض سے آ گئے ہو  بکرے نے گردن کو ایسے جھکا لیا، جیسے اسے پیر جی سے کسی قسم کا کوئی خوف نہیں ہے  پیر جی نے دروازے کی طرف دیکھا  گھر کا دروازہ کھلا ہوا تھا  اس لئے بکرا گھر کے اندر داخل ہو گیا تھا  پیر جی کو کسی سے باتیں کرتا دیکھ کر ان کی اہلیہ نے صحن میں جھانکا  جاری ہے  بکرے کی گردن پر پیر جی کو ہاتھ پھیرتا دیکھ کر وہ بھی وہیں آ گئیں  ارے یہ بکرا کہاں سے آیا ہے اور کس کا ہے  مجھے خود نہیں پتا  پیر جی نے کہا  تمہارے پاس تو یہ ایسے کھڑا ہے، جیسے تم سے بہت مانوس ہے  اہلیہ نے کہا  کسی کا پالتو بکرا ہے، میں باہر اس کے مالک کو تلاش کرتا ہوں  پیر جی یہ کہتے ہوئے گھر سے باہر نکل گئے  گلی میں دور تک کوئی بھی شخص نظر نہ آیا، جس سے وہ بکرے کے بارے میں معلومات حاصل کر سکتے  گھر میں پیر جی کو داخل ہوتا دیکھ کر اہلیہ نے پوچھا بکرے کے مالک کے بارے میں کچھ پتا چلا، کس کا ہے  نہیں  اب اس بکرے کا کیا کرو گے  یہی سوچ رہا ہوں  ریڈیو پاکستان سے ماضی میں ایک پروگرام آیا کرتا تھا، یہ بچہ کس کا ہے  اہلیہ نے یاد دلایا  اس پروگرام کی بدولت بچے اپنے والدین تک پہنچ بھی جایا کرتے تھے  پیر جی نے کہا  ہاں بالکل ایسا ہی تھا  ایسا کرتا ہوں، مسجد سے اعلان کرا دیتا ہوں  اس طرح بکرے کے کئی دعوے دار پیدا ہو جائیں گے  اہلیہ نے خدشہ ظاہر کرتے ہوئے کہا ایسا کرتے ہیں، ہم اس بکرے کو اپنے پاس رکھ لیتے ہیں، جس کا بکرا ہو گا، وہ خود ہی بکرے کو ڈھونڈتا ہوا ہمارے پاس پہنچ جائے گا  پیر جی چاہتے تو بکرے کو اپنے پاس رکھ لیتے، لیکن وہ ایک ایمان دار شخص تھے  ساری زندگی ایمان داری سے گزار دی لیکن بے ایمانی کا کبھی تصور بھی نہیں کیا  پیر جی بکرے کو اس کے اصل مالک تک پہنچانا چاہتے تھے  دوپہر میں جب بچے سکول سے گھر آئے  صحن میں بکرا دیکھ کر خوش ہو گئے  وہ سمجھے کہ ان کے والد قربانی کے لئے بکرا لائے ہیں  کتنا اچھا اور صحت مند بکرا ہے  میں اپنے دوستوں کو یہ بکرا دکھاؤں گا، وہ اس بکرے کو دیکھ کر حیرت زدہ رہ جائیں گے  سفیان نے کہا  یہ بکرا ہمارا نہیں ہے  ان کی ماں نے بتایا  پھر کس کا بکرا ہے  ناہید نے پوچھا  تمہارے ابا جان کے ایک دوست کا بکرا ہے  اگر ابا جان کے دوست کا بکرا ہے تو یہ بکرا ہمارے گھر میں کیا کر رہا ہے  سفیان نے کہا  کسی وجہ سے وہ ہمارے یہاں بکرا چھوڑ گئے ہیں  ماں نے کہا  امی جان  ہمارے سب دوستوں کے یہاں قربانی ہوتی ہے، ہمارے گھر میں کب قربانی ہو گی  سفیان نے کہا  ہر سال تمہارے ابو کوشش کرتے ہیں، لیکن  امی جان کہتے، کہتے رُک گئیں  لیکن قربانی نہیں ہوتی  ناہید نے جملہ پورا کیا  ابا جان سے کہہ کر یہ بکرا قربانی کے لئے رکھ لیں  سفیان نے کہا  کسی اور کے بکرے کو ہم کیسے رکھ سکتے ہیں  امی جان نے بات ختم کرنے کے لئے کہا  پیر جی کی تنخواہ اتنی نہیں تھی کہ وہ قربانی کر سکیں  وہ ہر سال بچوں کو دلاسہ دے دیتے تھے کہ اس بار ضرور قربانی ہو گی، کوشش بھی کرتے تھے کہ قربانی کے لئے بکرا لے آئیں، لیکن عید سے قبل بکروں کی قیمتیں اتنی ہو جاتی تھیں کہ وہ چاہنے کے باوجود بکرا خرید نہیں پاتے  گھر میں بکرا کیا آیا، بچوں کو کھیلنے کے لئے تفریح مل گئی  بچے بکرے کو شام میں باہر گھمانے بھی لے جاتے  بکرا بھی بچوں سے مانوس ہو گیا تھا  بچے جیسے ہی اسکول سے آتے وہ انھیں دیکھ کر ممیانے لگتا  بچے اس کے پاس جا کر اس کے سر اور گردن پر ہاتھ پھیرتے تب جا کر وہ خاموش ہوتا  پیر جی کے چھوٹے بیٹے نبیل کو بکرے سے کچھ زیادہ ہی محبت ہو گئی تھی  بکرا بھی نبیل کو دیکھ کر خوش ہو جاتا  پندرہ دن ہو چکے تھے، لیکن بکرے کا دعوے دار نہیں آیا  پیر جی یہ سوچ کر پریشان ہو رہے تھے کہ عید میں پندرہ دن رہ گئے ہیں اور ابھی تک کوئی شخص ایسا نہیں ملا ہے، جو کہے کہ میرا بکرا گم ہو گیا ہے  ایک شام پیر جی پرچون کی دکان پر کھڑے تھے  دکان پر ادھیڑ عمر کا شخص جس کے چہرے پر ہلکی داڑھی بھی تھی، وہ آیا، اس کا نام عبدالسلام تھا  اس نے آتے ہی پہلے دکان دار عمر فتح کو سلام کیا اور پھر بولا پندرہ دن قبل میں بکرا پیڑی سے بکرا خرید کر یہاں سے گزر رہا تھا کہ بکرے نے میرے ہاتھ سے رسی ڈھیلی دیکھ کر خود کو چھڑا لیا اور بھاگ کھڑا ہوا، میں اس بکرے کے پیچھے بھاگا بھی، لیکن بکرا نہ جانے کہاں گم ہو گیا  کیا تمھیں بکرا نہیں ملا  پیر جی نے پوچھا  نہیں ملا، اسی لئے تو کئی دنوں سے اس علاقے میں بکرے کو تلاش رہا ہوں  عبدالسلام نے کہا  اس کی کوئی پہچان ہے تو بتاؤ، تاکہ میں بکرے کو تلاش کرنے میں تمہاری مدد کر سکوں  پیر جی نے کہا  اس نے جو بکرے کے بارے میں بتایا وہ سو فیصد اس بکرے میں موجود تھیں، جو پیر جی کے گھر میں بکرا تھا  پیر جی عبدالسلام کو اپنے گھر لے آئے اور بکرا دکھایا  ہاں یہی وہ بکرا ہے  وہ خوشی سے چیخا  اس بکرے کو تم اپنے ساتھ لے جا سکتے ہو، مجھے کوئی اعتراض نہیں ہے  پیر جی نے کہا  بچے بھی صحن میں موجود تھے  انھوں نے جب سنا بکرے کا اصل مالک بکرا لینے آ گیا ہے  ان کے چہروں پر اُداسی چھا گئی  نبیل کو بکرے کے بچھڑنے کا زیادہ دکھ تھا، اس لئے اُس کی آنکھیں بھر آئیں  یہ بکرا پندرہ دن تمہارے گھر میں رہا ہے، اس پر تم نے کچھ خرچ بھی کیا ہو گا، وہ خرچہ مجھ سے لے لو  اس نے کہا  بھائی صاحب  کیوں شرمندہ کر رہے ہو، بکرے نے جو اس گھر میں کھایا ہے وہ اس کا نصیب میں لکھا تھا، ہماری اتنی اوقات کہاں کے کسی کو کھلا پلا سکیں  پیر جی نے کہا  عبدالسلام نے کہا آمدنی میری بھی کم ہے، بچوں کی خوشی کی خاطر لے جا رہا ہوں، ورنہ اسے یہیں چھوڑ جاتا  جب بکرے کی رسی کو پکڑ کر بکرے کو لے جانے لگا تو بکرا بچوں کی طرف دیکھنے لگا  نبیل بھی لپک کر کمرے کے لپٹ گیا  میں بکرے کو نہیں لے جانے دوں گا  نبیل بیٹے  یہ بکرا ہمارا نہیں ہے، یہ بات میں نے تم سب کو پہلے ہی بتا دی تھی  پیر جی نے کہا  ابا جان  آپ ہر سال ہی جھوٹا وعدہ کرتے ہیں کہ اس بار ضرور قربانی کریں گے، لیکن ہمارے گھر قربانی نہیں ہوتی  سفیان نے کہا میرے دوستوں اور محلے والوں کو جب پتا چلے گا کہ یہ ہمارا بکرا نہیں تھا تو سوچیں کہ محلے میں ہماری بے عزتی ہو گی  نبیل نے روتے ہوئے کہا  تم اسی سلوک کے مستحق ہو، تم نے محلے والوں اور دوستوں سے جھوٹ کیوں بولا  ہاں، ہم سے غلطی ہو گئی ہے  جب غلطی کی ہے تو اس کی سزا بھی بھگتو  بھائی صاحب کے بیٹے نے بھی اپنے دوستوں سے کہا ہو گا کہ ہمارے گھر قربانی ہو گی، اگر ان کے گھر اس سال قربانی نہیں تو ان کے بیٹے کی کتنی بے عزتی ہو گی  میرے بیٹے کاشف کو بھی بہت شوق ہے ہمارے یہاں عید پر قربانی ہو، اسی غرض سے بکرا خریدا ہے  اس نے کہا  نبیل نے بکرے کو مضبوطی سے پکڑا ہوا تھا، وہ کسی صورت بکرے کو چھوڑنا نہیں چاہتا تھا  پیر جی نے نبیل کو ڈانٹتے ہوئے کہا چھوڑو بکرے کو  میرے ذہن میں ایک ترکیب آئی ہے، اگر پسند کرو  عبدالسلام نے کہا  کیا  پیر جی چونکے  تمہارے بچوں کی خواہش ہے، اس گھر میں بکرے کی قربانی ہو، میرے بیٹے کی صرف یہ خواہش ہے کہ عید پر بکرے کی قربانی ہو  اس لئے میں اپنے بیٹے کو عید پر تمہارے گھر لے آؤں گا، اور تمہارے گھر پر قربانی ہو جانے پر تمہارے بچوں کی بھی اور میرے بیٹے کی بھی خواہش پوری ہو جائے گی  اس نے کہا  پیر جی نے بہت کوشش کی کہ عبدالسلام بکرا لے جائے، لیکن وہ بکرا لے جانے کی بجائے وہیں چھوڑ گیا  بکرے کے نہ جانے پر سب بچوں کے چہروں پر خوشی دیدنی تھی  عید سے چند دن قبل عبدالسلام اپنے بیٹے کاشف کو ان کے گھر لے کر آ گیا  کاشف نبیل کا ہم عمر ہی تھا  کاشف کو بکرا بھی دکھایا جسے دیکھ کر وہ خوش ہو گیا تھا  عبدالسلام پیر جی کو عید پر آ جانے کا کہہ کر چلا گیا  عید کے دن عبدالسلام ایک قصائی اور اپنے بیٹے کاشف کے ساتھ آ گیا  قصائی نے جب بکرے کو ذبح کیا  بچوں میں سب سے زیادہ رنجیدہ نبیل ہی ہوا تھا  بکرے کے ذبح ہو جانے پر قصائی نے جلدی جلدی گوشت کے ٹکڑے بنا ڈالے عبدالسلام نے بکرے کا کچھ گوشت اپنے ساتھ لائے تھیلے میں ڈالا اور بچ جانے والا گوشت وہیں چھوڑ دیا  بھائی صاحب  یہ گوشت کیوں چھوڑ دیا، یہ بھی اپنے ساتھ لے جائیں  پیر جی نے کہا  مجھے شرمندہ نہ کریں  آپ نے پورے ایک ماہ بکرے کی خدمت کی ہے، کیا آپ کا اتنا بھی حق نہیں بنتا کہ بکرے کا تھوڑا سا گوشت رکھ لیں  اس نے کہا قربانی کے گوشت کے تین حصے ہوتے ہیں  ایک اپنا، ایک رشتے داروں کا اور ایک غریبوں کا  میں نے رشتے داروں کے حصے میں سے آپ کو حصہ پیش کیا ہے، قبول کر لیں  آپ کے گھر والے کیا سوچیں گے  وہ کچھ نہیں سوچیں گے، میں ان کو سمجھا دوں گا  وہ مسکراتے ہوئے بولا  عبدالسلام کے چلے جانے پر پیر جی سوچنے لگے کہ اللہ تعالیٰ کے ہر کام میں کوئی نہ کوئی مصلحت ہوتی ہے  
عائشہ حفیظ  سکول کی گھنٹی بجی، سارے بچے دوڑے اور گیٹ سے باہر نکل گئے  حامد اور احمد دوڑ کر بس سٹاپ پر جا کھڑے ہوئے اور بس کا انتظار کرنے لگے  وہ آپس میں سکول میں ہونے والے ٹیسٹ کا ذکر کر رہے تھے کہ احمد کی نظر ایک بوڑھی خاتون پر پڑی جو بہت ہی پریشان لگ رہی تھیں  وہ کبھی اپنے پرس میں جھانگتی، کبھی اِدھر ٹٹولتیں تو کبھی اُدھر  ان کی بے چینی دیکھ کر احمد کو لگا کہ اسے ان کی مدد کرنی چاہئے  اس نے حامد کو بتایا اتنے میں بس آ گئی  حامد تو بس میں سوار ہو گیا لیکن احمد کا ضمیر گورا نہ کیا  وہ اس عورت کے پاس گیا پریشانی کی وجہ دریافت کی تو اس خاتون نے کہا کہ بیٹا میرا چشمہ کھو گیا ہے  احمد نے اِدھر اُدھر ڈھونڈنا شروع کیا، اسے پاس ہی بنچ کے نیچے وہ پڑا نظر آ گیا  جاری ہے  اس نے چشمہ اُٹھایا اور بوڑھی خاتون کو دے دیا  خاتون نے اس کا شکریہ ادا کیا اور بہت خوش ہوئیں  امی نے گھر دیر سے آنے کی وجہ پوچھی تو احمد نے سارا قصہ سنا دیا جسے سن کر اس کی امی بہت خوش ہوئیں اور اسے شاباش دی  اگلے دن جب وہ سکول گیا تو اسمبلی کے دوران پرنسپل صاحب نے کہا کہ ہمارے سکول کے ایک ہونہار طالب علم نے کل ایک بوڑھی خاتون کی مدد کی اور انہوں نے احمد کو اسٹیج پر بلایا  پرنسپل صاحب نے احمد کو ایک تحفہ دیا اور کہا یہ اُس بوڑھی خاتون نے تمہارے لئے دیا ہے اور پرنسپل صاحب نے احمد کے کندھے پر انتہائی شفقت بھرا ہاتھ رکھا  
سید ریان متین  ارے، کیا تم ہر وقت پڑھتے رہتے ہو  چلو اُٹھو، گاڑی آئی ہوئی ہے مرمت کے لئے  موٹر ورکشاپ کے مالک وسیم نے طہٰ کو جھڑکا  اچھا استاد  بس یہ سوال کر کے آیا  طہٰ نے کہا  کچھ نہیں ہوتا پڑھنے سے کام کرو، پیسے کماؤ  وسیم نے منہ بنا کر کہا  استاد  تم دیکھنا میں ضرور ایک دن پڑھ لکھ کر تمہارے پاس اپنی گاڑی ٹھیک کرانے آؤں گا  طہٰ نے مضبوط لہجے میں کہا  ہاہاہا  تم اور گاڑی  چلو، اب جلدی سے گاڑی کے پاس آ جاؤ  وسیم نے مذاق اُڑاتے ہوئے کہا  جب طہٰ کے والد کا انتقال ہوا تو وہ گیارھویں جماعت میں پڑھتا تھا  اس کے والد مزدوری کرتے تھے  ان کے بعد گھر میں فاقوں کی نوبت آنے لگی  جاری ہے  طہٰ کی والدہ بھی بیمار رہتی تھیں  طہٰ کو مجبوراً گھر سے باہر نکلنا پڑا  بڑی مشکل سے ایک مکینک کی دکان پر کام ملا  طہٰ صبح جاتا اور شام کو تھکا ہارا واپس آتا  اس نے ایک اوپن یونیورسٹی میں داخلہ بھی لے لیا  کام کے بعد ساری توجہ پڑھائی پر دیتا  وہ ورکشاپ پر کتابیں ساتھ لے کر جاتا اور فارغ وقت میں کتابیں لے کر بیٹھ جاتا  اس بات پر دوسرے لوگ مذاق اُڑاتے اور طعنے بھی دیتے، مگر وہ سب باتیں برداشت کر لیتا  اس کو یقین تھا کہ اللہ تعالیٰ اس کی محنت کا صلہ ضرور دے گا  دن گزرتے گئے  طہٰ نے بہترین نمبروں سے انٹر کیا اور شہر کی سب سے بڑی یونیورسٹی میں داخلہ لے لیا  اس نے ورکشاپ پر جانا چھوڑ دیا، کیونکہ اب وہ بچوں کو ٹیوشن پڑھاتا تھا  کافی عرصے بعد طہٰ اپنی گاڑی پر سڑک سے گزر رہا تھا کہ اس نے ایک ورکشاپ پر بورڈ لگا ہوا دیکھا وسیم مکینک  بھائی  ادھر آنا، میری گاڑی پنکچر ہو گئی ہے  طہٰ نے آواز لگائی  فوراً ہی ایک ادھیڑ عمر کا آدمی نکلا جی بابو جی  طہٰ نے غور سے دیکھا اور اس کے منہ سے نکلا ارے استاد آپ  طہٰ تم  گاڑی میں  وسیم نے حیرت سے کہا  جی استاد جی  میں نے کہا تھا نا، ضرور میں ایک دن پڑھ لکھ کر قابل بن جاؤں گا  طہٰ نے فخر سے کہا میں ایک بڑے ادارے میں منیجر ہوں  ہاں بیٹے  تم نے صحیح کہا تھا  ہم لوگ نادان تھے، جو تمہارا مذاق اُڑاتے رہے  استاد وسیم کا سر جھک گیا  
یمنیٰ توقیر  پرانے زمانے کی بات ہے کہ پرستان میں سات پریاں رہتی تھیں  وہ آپس میں گہری سہیلیاں تھیں  ایک دن انھیں معلوم ہوا کہ پرستان سے دور دنیا میں ایک بہت خوبصورت تالاب ہے  جس کا پانی تندرستی کے لئے نعمت ہے، تمام پریوں نے فیصلہ کیا کہ ہم ساتوں سہیلیاں زمین پر جائیں گی اور اپنے والدین کے لئے آبِ حیات لائیں گی  انھوں نے اپنے والدین سے اجازت لی اور دوسرے دن سفر پر روانہ ہو گئیں  دو دن بعد شام کے وقت وہ زمین پر اُتریں  اتنے خوبصورت ماحول کو دیکھ کر وہ بہت خوش ہوئیں  انھوں نے تالاب سے پانی لے کر اپنی بوتلوں میں ڈال لیا  پھر ان کی دوست سبز پری نے دوسری پریوں سے کہا کہ ہم سب اس میں نہا لیں، پھر چلیں گے  جاری ہے  تمام پریوں نے اپنے پَر اُتار کر تالاب کے کنارے رکھ دیے اور پانی میں نہانے لگیں  ایک چرواہا یہ دیکھ رہا تھا  اس نے ایک پری کے پَر زمین کھود کر چھپا دیے  جب دن ڈھلنے لگا تو تمام پریوں کو پرستان جانے کی فکر ہونے لگی  وہ جلدی سے کنارے پر آ کر اپنے پَر پہننے لگیں  تمام پریاں چلنے کو تیار ہو گئیں، مگر سبز پری کے پَر نہیں ملے تو وہ رونے لگی  وہ بہت خوف زدہ اور پریشان تھی، مگر سب پریوں نے اس سے معذرت کر لی اور پرواز کر گئیں  سبز پری تنہا روتی رہ گئی  اسی وقت وہ چرواہا آ گیا اور سبز پری کو اپنے گھر لے گیا  وہ اس کے ساتھ ہمدردی کر رہا تھا  آخر وہ اس کے ساتھ رہنے لگی  کچھ دن کے بعد اس نے سبز پری سے شادی کر لی، مگر سبز پری کو چپ لگ گئی  آخر اللہ تعالیٰ نے اس کو اولاد عطا کی تو وہ تمام دکھ بھول گئی اور بچوں کی پرورش کرنے لگی  ایک دن وہ تالاب پر کپڑے دھونے گئی  بچے بھی اس کے ساتھ تھے  وہ مٹی میں کھیل رہے تھے کہ اچانک ان کو مٹی سے پَر مل گئے  سبز پری نے جو اپنے پَر دیکھے تو وہ بے اختیار اُٹھی اور مٹی جھاڑ کر اپنے پَر پہن لئے اور اُڑنے کی تیاری کرنے لگی  بچے یہ دیکھ کر رونے لگے  انھوں نے اپنی ماں کو رو رو کر جانے سے روک لیا  وہ اپنی ممتا کے آگے مجبور ہو گئی  اس کو اپنے ماں باپ یاد آئے، مگر بچوں کی محبت نے اس کو دنیا میں رہنے پر مجبور کر دیا  اس نے وہ پَر اُٹھا کر تالاب میں ڈال دیے اور بچوں کے ساتھ ہنسی خوشی رہنے گی  
مسعود احمد برکاتی  ایک دن حلیم اور سلیم دونوں اپنے ابا کے ساتھ سیر کو گئے  حلیم بڑا تھا اور سلیم چھوٹا، لیکن سمجھ دار اپنے بڑے بھائی سے زیادہ تھا  اپنے قصبہ سے ذرا دور چلے تھے کہ ایک چھوٹی سی پہاڑی دکھائی دی  دونوں نے ابا سے کہا کہ آج تو ہم اس پہاڑی کی سیر کریں گے  ابا نے کہا کہ چلو، آج پہاڑی پر چلو، اس میں کیا حرج ہے  پہاڑی پر چڑھ کر حلیم اور سلیم بہت خوش ہوئے  ذرا اور اوپر چڑھے تو قصبہ کے مکان نظر آنے لگے، مگر بڑے بڑے مکان چھوٹے چھوٹے گھروندے معلوم ہو رہے تھے  چوڑی چوڑی سڑکیں ذرا ذرا سی گلیاں دکھائی دے رہی تھیں  چڑھتے چڑھتے اب یہ تینوں پہاڑی کے بالکل اوپر پہنچ گئے  اوہو  سلیم کے منہ سے بے اختیار نکلا یہاں سے تو سارا قصبہ ہی دکھائی دینے لگا  جاری ہے  حلیم نے کہا پہاڑی کے نیچے تو کچھ بھی نظر نہیں آ رہا ہے  ابا نے کہا دیکھا تم نے اونچائی پر پہنچنے کا مزہ  اب تم اگر اس سے زیادہ اونچے پہاڑ پر، وہ جو سامنے نظر آ رہا ہے اس پہاڑ پر چڑھ کر دیکھو تو تمھیں اپنا قصبہ ہی نہیں، پاس پڑوس کے دوسرے قصبے بھی نظر آنے لگیں گے  آدمی جتنا اونچا ہوتا جاتا ہے، اس کی نگاہ اتنی ہی وسیع ہوتی جاتی ہے  تم نے شاید کسی کو کہتے سنا ہو کہ علم کی انتہا جہالت ہے  حلیم جلدی سے بولا واہ  اس میں سمجھ میں نہ آنے والی کون سی بات ہے، آدمی پڑھ لکھ کر جاہل ہو جاتا ہے  سلیم کے بجائے ابا نے جواب دیا نہیں حلیم  یہ مطلب نہیں جو تم سمجھے ہو  تم ابھی کہہ رہے تھے کہ پہاڑی کے نیچے کچھ دکھائی نہیں دیتا پھر جیسے جیسے اوپر چڑھتے جاتے ہیں، ویسے ویسے دور دور کی چیزیں دکھائی دینے لگتی ہیں  جب آدمی نیچے ہوتا ہے تو اسے کچھ نہیں معلوم ہوتا، لیکن جب اوپر چڑھتا ہے تو معلوم ہوتا ہے کہ ارے اس سے پہلے تو مجھے کچھ بھی معلوم نہیں تھا  بس اسی طرح علم کا معاملہ ہے  جب آدمی کچھ بھی پڑھا لکھا نہیں ہوتا تو اسے اپنی جہالت کا خیال بھی نہیں آتا، لیکن جب وہ تھوڑا بہت پڑھ لکھ لیتا ہے تو اسے کچھ کچھ خیال ہونے لگتا ہے کہ ابھی علم اور حاصل کرنا چاہیے  اس طرح وہ اپنا علم بڑھاتا جاتا ہے اور اس کا یہ خیال یا یہ احساس کہ اس کا علم اور اس کی معلومات ابھی بہت کم ہے، بڑھتا جاتا ہے  وہ علم کے پہاڑ پر چڑھتا جاتا ہے، بلندی کو چھوتا جاتا ہے اور اس کی بے خبری، بے علمی اور جہالت اس کے سامنے آتی جاتی ہے  جتنا علم زیادہ ہوتا جاتا ہے اتنا ہی وہ اپنے آپ کو نا واقف اور جاہل سمجھتا ہے  اسی لئے کہا گیا ہے کہ علم کی انتہا جہالت ہے  سلیم اور حلیم نے کہا ابا جان  اب ہم سمجھ گئے  پہاڑ کی مثال سے بہت آسانی سے بات ذہن میں آ گئی  اور وہ سب خوشی خوشی گھر لوٹ آئے  
روبینہ ناز  کیا آپ نے کبھی سپر ہیرو دیکھا ہے  آپ نے تو بہت سارے سپر ہیرو کے نام سوچ لئے ہوں گے  کاسٹیوم پہنے، ماسک لگائے، ہوا میں اُڑتے ہوئے  لیکن وہ تو آپ نے فلموں اور کارٹون میں دیکھے ہوں گے  لیکن حقیقت میں تو نہیں دیکھے ہوں گے  لیکن میں نے اصل سپر ہیرو دیکھا ہے  ہماری گرمیوں کی چھٹیاں تھیں ہم ہوم ورک ختم کر چکے تھے اب ہمارے پاس کرنے کے لئے کوئی کام نہ تھا ہم اپنے گھر کی منڈیروں پر پرندوں اور چڑیوں کے لئے دانہ پانی ضرور رکھتے تھے اکثر وہاں کوئی نہ کوئی پرندہ پانی پینے اور دانہ چگنے ضرور آتا  اور ہمیں ان کو دیکھنا اچھا لگتا تھا  اس دن بھی ایک کبوتر پانی پی رہا تھا کہ ایک چڑیا بھی وہاں آ گئی  جاری ہے  اسے دیکھ کر کبوتر اُڑ کر دور جا بیٹھا اور غٹرغوں کرنے لگا جیسے کہہ رہا ہو کہ میں نے پانی پی لیا اب تمہاری باری ہے چڑیا نے بھی چوں چوں کر کے اس کا شکریہ ادا کیا اور پیالے میں چونچ ڈال دی مگر اسی وقت ایک کوا بھی وہاں آ گیا کوا ایک شریر پرندہ ہے اس نے پَر پھڑپھڑائے اور چڑیا کو وہاں سے بھگا دیا  ایسا کئی بار ہوا  آخر چڑیا دور بیٹھی اور چوں چوں کرنے لگی  کیا کرتی  کوا طاقتور تھا اور وہ کمزور  یہ تو دنیا کا قانون ہے کہ طاقتور کمزور کو دباتا ہے فلموں اور ڈراموں میں ایسے وقت میں کیا ہوتا ہے  سپر ہیرو کہیں سے کمزور کی مدد کو آتا ہے اور اسے ظلم سے نجات دلاتا ہے  ہمارا سپر ہیرو بھی سارا معاملہ دیکھ رہا تھا وہ سمجھ گیا کہ اس وقت اس کو مدد کی ضرورت ہے  وہ اُڑ کر منڈیر پر آیا اور غٹرغوں کر کے کوے کے پاس پھرنے لگا  کوے نے بھی کبوتر کو بھگانے کے لئے اپنے پَر پھڑپھڑائے مگر وہ نہ ڈرا  کبوتر کوے جیسا طاقتور نہ تھا مگر ہمت والا تھا  وہ کوے کے وار سے بچ نکلا  اور اسے بھگانے میں کامیاب ہو گیا اور ہمارا سپر ہیرو دوبارہ منڈیر پر بیٹھ گیا پھر چڑیا چوں چوں کرتی پانی پینے اور دانہ کھانے آ گئی  تو دوستوں یہ ہوتا ہے اصل سپر ہیرو جس کے لئے ماسک لگانا اور کاسٹیوم پہننا ضروری نہیں ہوتا جو بھی کمزوروں کی مدد کرتا ہے اور ظلم کا راستہ روکتا ہے وہ سپر ہیرو ہوتا ہے  
ناز بی بی  کریم اپنے گاؤں کے بڑے جاگیردار چوہدری سلمان کے ہاں ملازمت کرتا تھا  وہ چوہدری صاحب کے بچوں کو سکول سے لانے اور لے جانے کے علاوہ گھر کے دوسرے کام بھی کرتا اور معمولی تنخواہ میں اپنا گھر چلاتا تھا  اس نے اپنے بیٹے کا نام تیمور رکھا  چوہدری سلمان اس علاقے کا ایک اثر انسان تھے  وقت تیزی سے گزرا اور کریم کا بیٹا بڑا ہو گیا اس نے اپنی پڑوس میں رہنے والی معمولی تعلیم یافتہ خاتون سے لکھنا پڑھنا سیکھ لیا تھا  ایک دن اس نے اپنے والد سے سکول جانے کی خواہش کا اظہار کیا اس نے چوہدری سے بات کی اُس نے کریم کو کہا کہ تیمور کو پڑھانے کے بجائے کوئی ہنر سکھا دو  تاکہ وہ چار پیسے کما کر گھر لائے  کریم کو اس کا مشورہ پسند آیا اس نے تیمور کو ایک کباڑیے کے پاس مزدوری پر لگا دیا  جاری ہے  تیمور فرمانبردار تھا  سکول نہ بھیجنے پر شکایت تو کی مگر ان کے حکم کو مانا اور کام شروع کر دیا شروع میں اسے الجھن ہوئی مگر بعد میں اس نے حالات سے سمجھوتہ کر لیا  وہاں لوگ پرانی کتابیں بھی دے جاتے تھے وہ فالتو وقت میں ان کا مطالعہ کرتا اور اکثر مالک سے پوچھ کر پڑھنے کے لئے اپنے گھر بھی لے جاتا تھا  ایک دن وہاں بہت سی نصابی کتابیں آئیں  تیمور انہیں گھر لے آیا اور پڑوس میں رہنے والی آنٹی سے کہا میں پڑھنا چاہتا ہوں کیا آپ میری مدد کرے گی  انہوں نے تیمور کو پڑھانا شروع کر دیا  جلد ہی وہ اردو اور انگریزی آسانی سے پڑھنے لگا کچھ دنوں بعد اسے گاؤں کے قریب ایک قصبے میں کتابوں کی دکان پر نوکری مل گئی  وہاں تنخواہ اچھی تھی اور علم دوست ماحول نے تیمور کے شوق کی تسکین کی  ادھر چوہدری سلمان کے بیٹے مالی آسودگی اور روک ٹوک نہ ہونے کی وجہ سے بگڑ گئے تھے  وہ اپنے باپ کی نافرمان اولاد ثابت ہوئے  تیمور کا باپ کریم بوڑھا ہو چکا تھا  مگر اپنے فرمانبردار بیٹے اس کی بیوی اور پوتے فیضان کے ساتھ گھر پر رہتا تھا  کریم کبھی کبھی سوچتا تھا کہ علم واقعی بہت بڑی دولت ہے  یہ علم ہی تھا جس نے اس کے بیٹے تیمور کی زندگی بدل ڈالی تھی  
شاہ میر اسد  پاکستان میں بہت سے پرندے پائے جاتے ہیں  کبوتر، چڑیا، طوطا، مینا، تیتر، بٹیر، چیل اور اُلّو وغیرہ  یہ تمام پرندے پاکستان کے تقریباً ہر علاقے میں پائے جاتے ہیں، مگر آج آپ کو کوؤں کے بارے میں بتا رہے ہیں  یہ سرمئی رنگ کا ایک بڑا پرندہ ہے، جو کم و بیش دنیا کے تمام علاقوں میں پایا جاتا ہے  یہ سرمئی مائل سیاہ اور نسواری رنگ میں بھی پایا جاتا ہے  کئی ممالک میں کوؤں کو پالا جاتا ہے  کوے بہت ذہین ہوتے ہیں اور ان میں بھائی چارہ بھی بہت زیادہ پایا جاتا ہے  اگر کہیں کوئی ایک کوا کسی مصیبت میں ہو اور چلائے تو فوراً سینکڑوں کوے اس کی مدد کو آ جاتے ہیں  بعض ممالک میں کوے کو خوش بختی کی علامت سمجھا جاتا ہے  جاری ہے  ہمارے ہاں کوے کا کسی منڈیر پر کائیں کائیں کرنا مہمان کی آمد کی علامت سمجھا جاتا ہے  کوے سے منسوب کچھ قصے، کہاوتیں بھی مشہور ہیں، جیسے پیاسا کوا، سیانا کونا، کوے کھائے ہیں لمبی عمر والوں کے لئے کہتے ہیں  ایک کہانی تو بچوں نے خوب پڑھی ہو گی، ایک کوے کو پنیر کا ٹکڑا ملتا ہے  پنیر دیکھ کر لومڑی کے منہ میں پانی آ جاتا ہے  وہ کوے کے لئے بہلانے کو خوشامد کرتی ہے کہ کوے میاں، کیا خوبصورت آواز پائی ہے تم نے مجھے ذرا گانا تو سناؤ  کوا خوشامد سن کر جوش میں آتا ہے، جیسے ہی کائیں کائیں کرتا ہے، پنیر کا ٹکڑا گر جاتا ہے اور لومڑی پنیر لے کر یہ جا وہ جا  واقعی خوشامد بُری بَلا ہے، تبھی تو کوے جیسا دانا پرندہ بھی خوشامد کے جال میں پھنس گیا تھا، ورنہ کوا تو بڑا سیانا ہوتا ہے  پیاسے کوے کی کہانی بھی بہت مشہور ہے  آج کل تو سنا ہے کوا اسٹرا ساتھ رکھتا ہے  جہاں چونچ نہیں پہنچ پاتی، وہاں جھٹ اسٹرا نکال لیتا ہے  سمجھ میں نہیں آتا کہ لوگ پیغام رسانی کے لئے کبوتر کی جگہ کوے کو ڈاک کا کام کیوں نہیں سونپتے تھے  
عائشہ زبیر  اخبار کی ایک چھوٹی سی خبر پڑھ کر عائشہ نے محسوس کیا، یہ دو لائنوں کی خبر نہ جانے کتنے لوگوں نے پڑھی ہو گی اور پڑھ کر آگے بڑھ گئے ہوں گے  خبر تھی کہ زیرِ حراست قیدی علاج کے دوران دم توڑ گیا  قیدی کا نام مشتاق مستری تھا  یہ پڑھ کر وہ بہت رنجیدہ ہوئی، کیونکہ وہ جانتی تھی کہ وہ کس طرح اس حال تک پہنچے  ماروی اور عائشہ ایک ہی محلے میں رہتی اور ایک ہی اسکول میں پڑھتی تھیں  ماروی کے والد مشتاق راج مستری کا کام کرتے تھے اور رزقِ حلال کما کر اپنے بچوں کی پرورش کر رہے تھے  ماروی اپنے چھوٹے سے گھر میں اپنے امی ابو بہن بھائیوں کے ساتھ بہت خوش تھی  شہر کے اکثر خراب حالات کی وجہ سے روزانہ اُجرت پر کام کرنے والوں کی طرح چاچا مشتاق بھی پریشان رہا کرتے تھے  جاری ہے  ایک بار جب دس دن تک ہنگامے اور ہڑتالوں کی وجہ سے ان کو مزدوری نہ ملی انکل نے پہلی بار اپنے بچوں کے کئی دن کے فاقے سے تنگ آ کر چوری کی اور اس طرح وہ ایک چور بن گئے  کچھ عرصے بعد پولیس نے ان کو پکڑ لیا  جیل میں خراب کھانا کھانے کی وجہ سے ان کو جان لیوا بیماری لگ گئی اور وہ ہسپتال پہنچ گئے  پھر آج کے اخبار کی خبر بن گئے  ماروی آج بھی اس بات پر یقین رکھتی ہے کہ اس کے بابا چور نہیں ہو سکتے، کیونکہ انھوں نے ہمیشہ اپنے بچوں کو غلط کام نہ کرنے کی نصیحت کی تھی  یہ چھوٹی سی خبر ماروی اور اس کے گھر والوں کے لئے ایک بڑا سانحہ تھی  
عبدالمغنی وقاص  نعمان کو شدت سے انتظار تھا کہ اس کے ابو جان اس کے لئے پاکستان کا ایک بڑا سا جھنڈا لائیں گے  جب چودہ اگست میں صرف چار دن رہ گئے تو اس نے اپنے ابو سے پوچھ ہی لیا ابو  آپ قومی پرچم کب لائیں گے  محلے میں میرے تمام دوستوں نے جھنڈے خرید بھی لیے ہیں  جب دفتر سے تنخواہ ملے گی تو میں اُس دن گھر آتے ہوئے لے آؤں گا  ابو جان نے پیار سے اس کے سر پر ہاتھ پھیرتے ہوئے کہا  آپ کو دفتر سے تنخواہ کب ملے گی  نعمان نے سوال کیا  بہت جلد، اچھا اب سو جاؤ  ابو کے کہنے پر نعمان نے آنکھیں بند کر لیں  دو دن گزر گئے، مگر نعمان کے ابو کو تنخواہ نہیں ملی  آخر 14 اگست سے ایک روز قبل نعمان کے چچا، صادق آباد سے آئے تو انھوں نے نعمان کو سو روپے دیے تھے  جاری ہے  نعمان سو روپے پا کر بہت خوش تھا  اب وہ آسانی سے جھنڈا خرید سکتا تھا  ابو دفتر سے ابھی نہیں آئے تھے  نعمان سو روپے جیب میں رکھ کر بازار چلا گیا  وہاں دکان پر سبز ہلالی پرچم اور خوبصورت جھنڈیاں دکھائی دے رہی تھیں  وہ ایک دکان کے سامنے کھڑا تھا کہ ایک لڑکے نے اسے مخاطب کیا بھائی  میں صبح سے بھوکا ہوں  میری مدد کریں، میں آپ کو دعائیں دوں گا  تم کہاں رہتے ہو  نعمان نے پوچھا  ریلوے پھاٹک کے ساتھ کچی آبادی میں ہماری جھونپڑی ہے  میرے والد پچھلے سال ایک حادثے کا شکار ہو کر انتقال کر گئے ہیں  والدہ بہت بوڑھی ہیں  وہ کوئی کام نہیں کر سکتیں  میں صبح سے مزدوری کی تلاش میں مارا مارا پھر رہا ہوں، مگر مجھے کوئی کام نہیں ملا  یہ کہہ کر وہ لڑکا رونے لگا  نعمان کو اس پر ترس آ گیا  اس نے ایک نظر لہراتے ہوئے پرچموں کو دیکھا اور پھر اپنی جیب میں ہاتھ ڈال کر سو روپے نکالے اور اس لڑکے کی طرف بڑھاتے ہوئے بولا یہ لو، ان پیسوں سے کھانے پینے کی کچھ چیزیں لے لینا  سو روپے کا نوٹ دیکھ کر اس لڑکے کی آنکھوں میں چمک آ گئی تھی  نعمان جب خالی ہاتھ گھر پہنچا تو اس کے ابو دفتر سے آ چکے تھے  ابو کے پوچھنے پر اس نے ساری بات بتائی تو انھوں نے نعمان کی پیشانی پر بوسہ دیتے ہوئے کہا نعمان  تم نے بہت اچھا کام کیا ہے  کسی ضرورت مند کی مدد کرنا بہت بڑی نیکی ہے، دیکھو  میں تمہارے لئے کتنا بڑا جھنڈا لایا ہوں  
محمد عمر امتیاز  شہر کے ایک مشہور صنعت کار فاروق بیگ کی بیٹی کی شادی تھی  ایک ہفتے پہلے ہی شادی کا ہنگامہ شروع ہو چکا تھا  گھر روشنیوں سے جگمگا رہا تھا  گھر کی سجاوٹ دیکھ کر ہی آنکھیں خیرہ ہوئے جا رہی تھیں  رشتے داروں کی مہمان داری کے لئے نت نئے پکوان پکائے جا رہے تھے  بہت سے ملازم خدمت پر مامور تھے  شاہدہ ایک بیوہ عورت تھی، جو صفائی ستھرائی کا کام کرتی تھی  وہ اپنی دس سالہ بیٹی مریم کے ساتھ کام پر آتی تھی  مریم بھی اپنی ماں کے ساتھ چھوٹے موٹے کاموں میں ہاتھ بٹا دیا کرتی تھی  جس دن بارات تھی، سب کاموں میں مصروف تھے کہ اچانک مریم سیڑھیاں اُترتے ہوئے پھسل کر نیچے گرتی چلی گئی  مریم کی چیخ سن کر شاہدہ اور دوسرے ملازم بھاگے  جاری ہے  شاہدہ بے ہوش مریم کو لپٹائے زار و قطار روتے ہوئے فاروق صاحب کو آوازیں دینے لگی  فاروق بیگ غصے سے نیچے اُترے اور کہنے لگے آج کے دن کیا نحوست پھیلا کر رکھی ہے  ایک ملازم بولا صاحب  مریم بیٹی زخمی ہو گئی، اسے ہسپتال لے جانا ہے  فاروق صاحب مزید غصے سے بولے مجھے تو گاڑی میں ایک ضروری کام سے جانا ہے  باہر سے کوئی رکشہ کر کے لے جاؤ  ان کی بے حسی کا یہ عالم تھا کہ انھوں نے پوچھنا بھی گوارا نہیں کیا کہ غریب لوگ ہیں نہ جانے ان کے پاس پیسے ہوں نہ ہوں  وہی ملازم مریم کو گود میں اُٹھائے شاہدہ کے ساتھ باہر نکل آیا  اللہ پاک نے کرم کیا کہ مریم بچ گئی  اس کی ٹانگ کی ہڈی ٹوٹ گئی تھی  اس بات کو کافی سال گزر گئے  مریم اب پندرہ برس کی ہو چکی تھی  ماں بیٹی اب بھی فاروق بیگ کے گھر میں ہی کام کرتی تھیں  آج بھی فاروق صاحب کے گھر میں پارٹی تھی  فاروق صاحب کی بیٹی اپنی تین سالہ بچی کو اس کی آیا کے پاس چھوڑ کر اپنی والدہ کے ساتھ پارلر گئی ہوئی تھی  فاروق صاحب آفس میں تھے  اچانک بچی کھیلتے کھیلتے سیڑھیوں سے لڑھکتی ہوئی نیچے آ گری  بچی کی چیخ سن کر سب ملازم ایک دم بھاگے  شاہدہ نے بچی کو فوراً گود میں اُٹھایا بس ایک لمحے کے لئے اسے اب سے بہت سال پہلے کی فاروق صاحب کی بے حسی یاد آئی  اس نے سر جھٹک کر غلط سوچ سے چھٹکارا پایا اور ڈرائیور کے ساتھ بچی کو لے کر بڑے ہسپتال پہنچ گئی  تھوڑی دیر بعد فاروق صاحب بھی اپنی بیوی اور بیٹی کے ساتھ ہسپتال پہنچ گئے  ان کی بیٹی کا رو رو کر بُرا حال ہو رہا تھا  ڈاکٹر نے انھیں تسلی دی کہ بچی بالکل ٹھیک ہے  اگر بروقت نہ لائی جاتی تو خون مزید بہ جاتا، جس سے بچی کی جان کو خطرہ ہو سکتا تھا  فاروق صاحب سر جھکائے کھڑے تھے  ان کی نواسی کی محسنہ وہی شاہدہ تھی جس کی زخمی بیٹی کے معاملے میں انھوں نے انتہائی سنگ دلی کا مظاہرہ کیا تھا  فاروق صاحب نے شاہدہ سے معافی مانگی، ان کی بیٹی نے تو آگے بڑھ کر شاہدہ کو گلے سے لگا لیا  سب انسان برابر ہیں  کسی انسان کو کم تر یا حقیر سمجھنا اللہ پاک کی ناراضگی مول لینے کے مترادف ہے  
نور الحسن  کسی جنگل میں ایک مغرور اونٹ  رہتا تھا  اسے اپنے لمبے قد اور چال ڈھال پر بڑا ناز تھا  اس کا دعویٰ تھا  کہ میں سب سے اعلیٰ ہوں  اس کا جہاں جی چاہتا منہ اُٹھا کر چلا جاتا اور سب  جانوروں سے بدتمیزی کرتا رہتا  کوئی جانور اگر اسے چھیڑتا تو وہ اس کے پیچھے  پڑ جاتا  اس کے گھر کے قریب چوہے کا بل تھا اور اونٹ کو اس چوہے سے سب سے  زیادہ نفرت تھی  وہ اس چوہے کو نہ جانے کیا کیا القابات دیتا رہتا لیکن چوہا  ہنس کے ٹال دیتا تھا  جنگل کے سب جانور ہی اونٹ سے اس کے تکبر کی وجہ سے  تنگ تھے اور چاہتے تھے کہ اسے اس کے کیے کی سزا ملے مگر ابھی تک اونٹ کو  کھلی چھٹی ملی ہوئی تھی  وہ بہار کا خوشگوار موسم تھا، ہر طرف پھول کھلے  ہوئے تھے اور جنگل میں بھینی بھینی خوشبو پھیلی ہوئی تھی  جاری ہے  اونٹ سو کر اُٹھا  تو اسے بڑی زبردست بھوک محسوس ہوئی  وہ منہ اٹھائے چرنے نکل گیا اور اپنی  لمبی گردن اٹھا کر درختوں کے پتے، پھول اور پھل کھاتا رہا  اسی دوران اس نے  ایک کانٹوں بھرے درخت کی ٹہنی دیکھی تو اسے توڑنے کے لئے اپنی گردن اوپر  اٹھائی  اس نے اپنے دانت خاردار ٹہنی میں گاڑے ہی تھے کہ اس کی گردن ایک شاخ  میں اُلجھ گئی  اب تو اونٹ کی ساری شیخی ہوا ہو گئی  وہ زور لگا لگا کر جب  تھک گیا تو زور زور سے رونے لگا مگر کسی نے اس کی نہ آواز سنی اور نہ ہی  مدد کو آیا  کچھ دیر بعد جب جنگل کے جانوروں کو اونٹ کی مشکل کا پتہ چلا  تو وہ اس کو ہمدردی سے دیکھنے لگے لیکن اس کی مدد پھر بھی نہ کر سکے  اسی  دوران چوہا بھی وہاں پہنچ گیا، اس نے اونٹ کی جو یہ حالت دیکھی تو درخت پر  چڑھنا شروع کر دیا  جانوروں نے اسے منع کیا مگر چوہے نے کسی کی نہ مانی اور  اس شاخ تک جا پہنچا جہاں اونٹ کی گردن پھنسی ہوئی تھی  کمزور ہونے کے باوجود  اس نے کسی نہ کسی طرح اس شاخ کو کتر کتر کر اونٹ کی گردن آزاد کی تو اونٹ  کی جان میں جان آئی  اب اونٹ کو معلوم ہو چکا تھا کہ جنگل میں ہر جانور اہم  ہے  اس کا غرور خاک میں مل چکا تھا  اس نے سب جانوروں سے معافی مانگی اور  چوہے کو اپنا پکا دوست بنانے کا اعلان بھی کیا  سب جانور ہنستے ہوئے اپنے  گھروں کی طرف چلے گئے  سچ ہے جو مشکل میں کام آئے وہ دوست ہے  
زہرہ کنول احمد  کامی میاں کو جانوروں سے بڑی محبت تھی  انھوں نے ایک بلی پالی ہوئی تھی  وہ بڑی پیاری، سفید، نرم و ملائم بالوں والی بلی تھی  کامی میاں ہر وقت اپنی بلی کے لاڈ اُٹھاتے رہتے  اتنی توجہ اور محبت پا کر بی بلی تھوڑی مغرور ہو گئی تھی  ایک بار کامی میاں اپنے دوستوں کے ساتھ جنگل کی سیر کو گئے  وہاں انھیں ایک پیارا، معصوم سا خرگوش مل گیا  بس پھر کیا تھا کامی میاں تو تھے ہی جانوروں کے شوقین، وہ خرگوش کو گھر لے آئے اور بڑے پیار سے پالنے لگے  یہ دیکھ کر بی بلی حسد کے مارے جل گئی  جب وہ کامی میاں کو خرگوش کے ساتھ کھیلتے اور پیار کرتے دیکھتی تو غصے سے اس کا خون کھول کر رہ جاتا  دل میں سوچتی کہ کیا اس کمبخت کا رنگ مجھ سے بھی زیادہ سفید ہے یا اس کے بال مجھ سے زیادہ نرم و ملائم ہیں  جاری ہے  نہیں  یہ تو میرے سامنے کچھ بھی نہیں  جب کبھی کامی میاں گھر سے باہر جاتے بی بلی کو تو موقع مل جاتا  وہ بے چارے خرگوش کو ڈرانے کے لئے خوب غراتی اور اپنے تیز ناخنوں سے اس پر حملہ کرنے کی کوشش کرتی  ایسے میں خرگوش کونے کھدرے میں چھپ کر اپنی جان بچاتا  اس کا ننھا سا دل خوف سے کانپ اُٹھتا  ایک بار سخت گرمیوں کا موسم تھا  تیز چلچلاتی دھوپ نے سب کو نڈھال کیا ہوا تھا  سب گھر والے اپنے اپنے کمروں میں دوپہر کے کھانے کے بعد سو رہے تھے  میاں خرگوش بی بلی کے ڈر سے صحن میں بنی دوچھتی پر کاٹھ کباڑ میں چھپے سو رہے تھے اور بلی صاحبہ صحن میں آرام فرما رہی تھیں  ہر طرف ہو کا سا عالم تھا  اچانک گلی میں کھلنے والا صحن کا دروازہ زور دار آواز کے ساتھ کھلا اور ایک موٹا تازہ سیاہ رنگ کا کتا اپنی سرخ زبان لٹکائے گرمی سے ہانپتا ہوا اندر گھس آیا  بی بلی ہڑبڑا کر اُٹھی اور کتے کو دیکھتے ہی اس کی روح فنا ہو گئی  کتے کی نظر جب بلی پر پڑی تو وہ بلی کی جانب بڑھا  بلی نے ڈر کے مارے ہلکی سی آواز نکالی  دوچھتی پر سوئے ہوئے خرگوش کی آنکھ کھل گئی  اس نے نیچے جھانکا اور سارا ماجرہ دیکھ کر اس کا ننھا سا دل حلق میں آ گیا  کتا غراتا ہوا بلی کی جانب بڑھا  یہ منظر دیکھ کر خرگوش کے دل میں خیال آیا کہ چلو اچھا ہے، آج بلی بیگم کو مزہ آ جائے گا  کتنا جلتی تھی مجھ سے ہر وقت میرے سکون کی دشمن بنی رہتی تھی  آج اسے پتا چل جائے گا، مگر پھر اچانک اس کی نیک فطرت نے اس کے دل کو سمجھایا کہ چلو جیسی بھی ہے، میری ساتھی ہے  مجھے اس کی مدد کرنی چاہیے  یہ سوچ کر خرگوش نے آس پاس نظر دوڑائی تو اسے آٹے کا خالی کنستر نظر آیا  خرگوش میاں نے پورا زور لگا کر کنستر کو دھکیلا اور دوچھتی سے نیچے پھینک دیا  کنستر دھڑام دھڑام کی زور دار آوازوں کے ساتھ سیدھا کتے پر آ گرا  کتا اس اچانک مصیبت سے ایسا بدحواس ہوا کہ بوکھلا کر بھاگ کھڑا ہوا  تب بلی کی نگاہ اوپر دوچھتی پر بیٹھے خرگوش پر پڑی تو اس پر گھڑوں پانی پڑ گیا  خرگوش کے ساتھ اسے اپنے بُرے سلوک کا شدت سے احساس ہوا اور اس نے خرگوش سے معافی مانگ لی  اس کے بعد دونوں میں بڑی پکی دوستی ہو گئی  
محمد عبدالحماض  فضل الٰہی آج بہت خوش تھا  وہ آج اپنے سب سے بڑے بیٹے کو شہر کے نامور کالج میں داخلہ دلا کر واپس آ رہا تھا  اللہ کے کرم سے ہاسٹل میں رہنے کا بھی انتظام ہو گیا تھا  فضل الٰہی کوئی بہت امیر آدمی نہیں تھا  گاؤں میں اس کے پاس دو مربع زمین تھی، لیکن اس کی خوشحالی سے لوگ حسد کرتے تھے  فضل الٰہی اللہ تعالیٰ کا شکر ادا کرتے نہیں تھکتا تھا  وہ بہت زیادہ عبادت گزار تھا اور نہ اس نے حج کیا تھا  ایک ایسا عمل تھا جو شروع سے آج تک اس نے نہیں چھوڑا تھا  جب بھی اس کی زمینوں سے گندم کی فصل اُترتی تھی تو اس کا ایک حصہ الگ کر لیتا تھا  اس حصے کو وہ پسوا کر رکھ دیتا اور جب اسے خبر ملتی کہ کسی گھر میں آج پکنے کو کچھ نہیں ہے تو اس گھر میں یہ پسا ہوا اناج خاموشی سے پہنچا دیتا  جاری ہے  کسی کو بھی اس معمول کی خبر نہیں تھی  سب یہی سوچتے کہ یہ اپنی فصل مہنگے داموں میں بیچ دیتا ہے، جس کی وجہ سے وہ اتنا خوشحال ہے  دن یوں ہی گزر رہے تھے کہ اچانک سیلاب آ گیا  فیض پور سمیت آس پاس کے گاؤں بھی سیلاب کے لپیٹ میں آ گئے تھے  ابھی ابھی فصل اتری تھی  لوگ اپنی فصل بیچ بھی چکے تھے  صرف گھر کی ضرورت کے لئے نکال لیا تھا  سب نے بطور حفاظت اپنا ضروری سامان پہاڑوں پر پہنچا دیا  خدا خدا کر کے دو ہفتوں بعد سیلاب کا پانی اُترا تھا تو لوگوں نے اپنے اپنے گھر کی راہ لی  سب لوگ اپنے گھروں کی مرمت کرنے لگے  فضل الٰہی نے بھی اپنے گھر کی مرمت کی اور زمینوں کا جائزہ لیا  زمین ابھی اس قابل نہیں تھی کہ اس پہ کوئی فصل اُگائی جا سکتی، پھر بھی اس نے ضروت مندوں کو اناج دینا ترک نہیں کیا تھا  آخر اس کی اناج کی بوریاں بھی خالی ہونے لگیں  ایک رات وہ اسی فکر میں تھا کہ کچھ دنوں بعد وہ کیا کرے گا  اسی فکر میں وہ رات کو سویا تو خواب میں اسے ایک نورانی صورت والے بزرگ دکھائی دیے  انھوں نے نرمی سے کہا تُو فکر کیوں کرتا ہے  تیرے اناج کی بوریاں خالی نہیں ہوں گی، کیونکہ اللہ نے تجھے بہت سے لوگوں کی خدمت پر مامور کیا ہوا ہے  یہ کہہ کر وہ غائب ہو گئے  صبح آنکھ کھلی تو گودام میں جا کر دیکھا  اناج کی سب بوریاں بھری ہوئی تھیں  وہ بے ساختہ سجدے میں گر گیا اور اللہ کا شکر ادا کیا کہ اس نے اسے لوگوں کے کام آنے کی توفیق دی  
سیدہ اریبہ بتول  واجد ایک چائے کی فیکٹری میں سو روپے ماہوار پاتا تھا  اس کی بیوی اور دو بچے رضوان اور سیما تھے  زندگی بہت ہی تنگی سے بسر ہو رہی تھی  رہنے کے لئے ایک کچا مکان تھا جس کا کرایہ بھی ہر ماہ ادا کرنا پڑتا تھا  اتوار کی چھٹی ہوتی تھی  ایسے ہی ایک اتوار کو واجد چارپائی پر لیٹا اپنے حالات درست کرنے کے لئے سوچوں میں گم تھا کہ اس کی بیوی اس کے پاس آئی اور چارپائی پر بیٹھتے ہوئے بولی عید آ رہی ہے، بچوں کے لئے ہم نئے کپڑے بھی نہ بنا سکے  رضوان کہہ رہا تھا کہ ہمیں کھلونے بھی چاہییں  اب بتاؤ کہ میں انھیں کیا لے کر دوں  واجد نے ایک سرد آہ بھری اور بولا ہاں ہمیں کچھ کرنا چاہیے، اگر عید پر بھی ہم اپنے بچوں کے لئے کھلونے اور کپڑے نہ لا سکے تو ان کے معصوم دلوں پر نہ جانے کیا بیتے گی  جاری ہے  میں نے ایک ترکیب سوچی ہے  اس کی بیوی بولی  وہ کیا  واجد نے پوچھا  آپ اپنی فیکٹری کے مالک سے کچھ اُدھار لے لیں  پھر ہم آہستہ آہستہ یہ قرضہ چکا دیں گے  اس کی بیوی نے مشورہ دیا  واجد چند لمحے سوچتا رہا، پھر اپنی بیوی سے کہنے لگا چائے کی فیکٹری کا مالک بہت کنجوس ہے  اللہ جس کو پیسہ دیتا ہے پتا نہیں اس کا دل کیوں چھوٹا ہو جاتا ہے  بہرحال میں اس سے کہوں گا، مگر مجھے رقم ملنے کی توقع نہیں ہے  اچھا یہ بتاؤ کتنے روپے مانگوں  واجد نے آخر میں سوال کیا  اس کی بیوی نے کہا تقریباً پانچ سو روپے اُدھار لے لیں  اگلے دن فیکٹری میں جب سیٹھ صاحب آئے تو واجد نے سیٹھ سے قرض مانگا، مگر اس کی توقع کے مطابق سیٹھ نے صاف انکار کر دیا  واجد مایوس ہو کر کمرے سے باہر نکل آیا  وہ واپس آنے لگا تو اس کو فیکٹری کے صحن میں ایک لفافہ نظر آیا  اس نے اِدھر اُدھر دیکھا  سب لوگ واپس گھر جانے کی فکر میں تھے  اس نے وہ لفافہ اُٹھا لیا  اتنے میں فیکٹری کے اسپیکر سے ایک آواز آئی کہ اگر کسی کو بھی فیکٹری سے کوئی لفافہ ملے تو سیٹھ کے کمرے میں پہنچا دے  اتنے میں واجد کے دل میں خیال آیا کہ یہ لفافہ واپس کر دوں یا اپنے بچوں کی خوشی کے خاطر اسے لے جاؤں  آخر اس نے اپنے قدم سیٹھ کے کمرے کی جانب بڑھا دیے اور لفافہ سیٹھ کے حوالے کر دیا  سیٹھ کو بے حد شرمندگی ہوئی کہ اس نے کچھ پیسوں کی خاطر اپنے ایماندار ملازم کو بے عزت کیا  اس نے لفافے میں سے ایک ہزار روپے واجد کو دے دیے  واجد نے اللہ کا شکر ادا کیا اور گھر کی طرف روانہ ہو گیا  
عائشہ الیاس  وہ ایک خوبصورت باغ تھا  جس میں تاحدِ نگاہ ہریالی ہی ہریالی تھی  ایک جانب مختلف پھلوں کے درخت لگے تھے تو دوسری طرف مہکتے ہوئے پھول دعوتِ نظارہ دے رہے تھے  زید اس باغ کے درمیان کھڑا سوچ رہا تھا کہ وہ یہاں کیسے پہنچا  اسے ایسا معلوم ہو رہا تھا کہ گویا وہ کسی جنت میں آ گیا ہو  مختلف پرندوں کی سریلی آوازیں اس کے کانوں میں رس گھول رہی تھیں  کافی دیر وہ وہاں کھڑا نظارے کرتا رہا  اچانک اسے پیاس محسوس ہوئی  اس نے پانی کی تلاش میں اِدھر اُدھر نظریں دوڑائیں تو بہت دور اسے ایک تالاب نظر آیا  وہ تالاب کی طرف بڑھ گیا  تالاب کے نزدیک پہنچ کر وہ حیران رہ گیا  تالاب کا پانی اتنا صاف اور شفاف تھا کہ اس کی صاف ستھری تہ تک نظر آ رہی تھی  جاری ہے  اس نے تالاب کا پانی پیا تو وہ اتنا شیریں تھا کہ اس نے آج تک ایسا شیریں پانی نہ پیا تھا  پانی پینے کے بعد وہ جیسے ہی مڑا تو اس کے سامنے کہیں سے ایک انتہائی خوبصورت پرندہ آ کر بیٹھ گیا اور اپنی بولی میں کچھ بولنے لگا  زید کو محسوس ہوا کہ وہ اس پرندے کی بولی سمجھ سکتا ہے  اس نے سنا کہ وہ پرندہ کہہ رہا ہے تم کون ہو  تمہارا تعلق کہاں سے ہے  تم یہاں کیسے آئے  زید نے جواب دیا میرا نام زید ہے اور میرا تعلق پاکستان سے ہے  میں نہیں جانتا کہ میں یہاں کیسے آیا  پرندے نے خوشگوار حیرت کے ساتھ کہا اچھا تم پاکستان سے آئے ہو  تمہیں معلوم ہے کہ یہ جگہ جہاں تم کھڑے ہو، یہ پرندوں کا پاکستان ہے  جب ہمارا یعنی پرندوں کا پاکستان خوبصورت ہے تو انسانوں کا پاکستان تو اس سے بھی زیادہ خوبصورت ہو گا  زید کہنے لگا تم غلط سمجھ رہے ہو، پیارے پرندے  پاکستان میں خوبصورتی تو بہت ہے، مگر اس خوبصورتی کو برباد کرنے والے اس سے بھی زیادہ ہیں  وہاں امن کے لئے لوگ ترستے ہیں  زید بولتے بولتے خاموش ہو گیا  اس کے کانوں میں دادا جان کی آواز آ رہی تھی  وہ کہہ رہے تھے زید بیٹے  مسلمانوں نے جس پاکستان کا خواب دیکھا تھا، وہ پرندوں کے پاکستان جیسا ہی تھا  ان کا آدھا خواب تو پورا ہو گیا، یعنی پاکستان تو بن گیا  باقی آدھا خواب یعنی اس کو پرندوں کے پاکستان جیسا بنانے کی ذمے داری نئی نسل کی ہے  مجھے اُمید ہے کہ یہ نئی نسل اپنی ذمے داری کو پہچانے گی اور صدقِ دل سے انھیں پورا کرے گی  نہیں ہے نا اُمید اقبال اپنی کشتِ ویراں ہے  ذرا نم ہو تو یہ مٹی بڑی زرخیز ہے ساقی  
سہیل احمد  جنگل میں ایک دن سویرے سویرے ہلچل مچ گئی  ہر طرف پرندے شور مچا رہے تھے، خرگوش دوڑتے پھر رہے تھے، اور بندر درختوں سے نیچے اتر کر اِدھر اُدھر دیکھ رہے تھے  خبر پھیل چکی تھی کہ جنگل کا سب سے قدیم اور مہربان درخت بوڑھا برگد بابا کمزوری اور ضعیفی کے باعث گرنے والا ہے  برسوں سے وہ جنگل کا سایہ دار دوست تھا  اس کی شاخوں پر پرندے گھونسلے بناتے، نیچے جانور سستانے آتے اور سب سے خاص بات یہ کہ شہد کی مکھیاں اپنے چھتے اسی پر بناتی تھیں  اس برگد پر سو سے زیادہ شہد کے چھتے جھول رہے تھے  مکھیاں برسوں سے یہاں رہتی تھیں  وہ اپنے گھنے، مومی چھتوں میں شہد جمع کرتیں، بچے پیدا کرتیں اور ملکہ مکھی  جاری ہے  راج رانی  کی حفاظت کرتیں  ان کی زندگی کی ترتیب بڑی دلچسپ تھی  کچھ مکھیاں شہد بناتیں، کچھ چھتے کی صفائی کرتیں، اور کچھ نر مکھیاں جنگل کے دوسرے حصوں میں پھولوں کا رس جمع کرنے جاتیں  وہ سب اپنی رانی کے حکم کی پابند تھیں  یہ سُنتے ہی بھولو بھالو اپنی بھاری بھرکم چال میں لپکتا ہوا برگد کے پاس پہنچا  وہ اس درخت کا پرانا دوست تھا  اس نے دیکھا کہ درخت جُھک چکا ہے، جڑیں مٹی سے باہر نکل آئی ہیں اور شاخیں زمین کو چھونے لگی ہیں  بھولو نے فیصلہ کیا کہ وہ اپنے دوست کو گرنے نہیں دے گا  اس نے آس پاس کے جانوروں کو آواز دی  بندر راجو اور خرگوش چنچن فوراً آ گئے  راجو درختوں سے مضبوط بیلیں لے آیا، اور چنچن نے جنگل کے کنارے سے موٹے شہتیر گھسیٹ گھسیٹ کر برگد کے تنے کے نیچے لگا دیے  بھولو نے اپنے مضبوط پنجوں سے لکڑیاں جمائیں اور شاخوں کا وزن کم کرنے کے لئے بھاری شاخیں توڑ دیں  پرندے اُڑ کر ہلکی شاخوں کو کاٹنے لگے  ہرن نیلو اور طوطا مٹھو قریبی پہاڑی سے پتھر لا لا کر جڑوں کے پاس رکھنے لگے  سب نے مل کر مٹی ڈالی تاکہ جڑیں دوبارہ زمین میں دب سکیں  مکھیاں جو پہلے خوفزدہ تھیں، بھولو اور اس کے دوستوں کی محبت دیکھ کر بہت خوش ہوئیں  ان کی ملکہ رانی نے بھولو کے کان میں بھنبناتے ہوئے کہا، بھولو، تم نے ہمارا گھر بچایا ہے  ہم تمہیں ایک انمول تحفہ دینا چاہتی ہیں  اگر تم چاہو تو اس برگد کے پاس اپنا گھر بنا لو، ہم تمہارے لئے چھتے کا بہترین شہد پیش کریں گی  بھولو خوش ہو گیا  اس نے شکریہ ادا کیا اور کہا کہ وہ ایک طرف اپنے لئے لکڑی اور پتے کا گھر بنائے گا، تاکہ ہمیشہ برگد کا خیال رکھ سکے  مکھیوں نے اس کے لئے شہد سے بھرے چھوٹے چھوٹے گھڑے تحفے میں دیے اور وعدہ کیا کہ جب تک برگد سلامت ہے، شہد کی مٹھاس کبھی کم نہیں ہو گی  یوں جنگل میں ایک اور کہانی چل نکلی محبت، دوستی اور زندگی کے احترام کی  پرندے گاتے، مکھیاں گنگناتیں، اور بھولو اپنی چھوٹی سی جھونپڑی میں بیٹھ کر شہد چکھتا اور برگد بابا سکون سے سانس لیتا  جنگل میں زندگی ایک بار پھر خوشیوں سے بھر گئی  ہمارے ماں باپ، دادا دادی، نانا نانی بھی ایسے ہی بڑے درخت ہیں، جنہیں وقت کے ساتھ ساتھ ہماری محبت، شفقت اور مہربان روئیے کی ضرورت ہوتی ہے  اپنے ماں باپ کو اپنی محبت کی بیلوں اور احساس کے تکنیکی ٹیک دیجئے  وہ گرنے نہ پائیں  
مسعود احمد برکاتی  دولت خرچ کرنے سے گھٹتی ہے  کیا کوئی ایسی دولت بھی ہے، جو خرچ کرنے سے بڑھتی ہے  ہاں، دنیا میں ایک دولت ایسی بھی ہے جس کو خرچ کرو تو وہ بڑھتی ہے  جتنا زیادہ خرچ کرو گے، اتنی ہی بڑھے گی، اتنی ہی پھیلے گی  اس دولت کا نام ہے علم  علم کے خزانے میں سے جتنا خرچ کرو گے، یہ خزانہ اتنا ہی بڑھے گا  خرچ کرنے کا مطلب ہے کوئی چیز دوسروں کو دینا، چاہے وہ بدلے میں دی جائے یا مفت دی جائے  جب ہم کوئی چیز دوسروں کو دے دیتے ہیں تو وہ ہمارے پاس نہیں رہتی، لیکن علم ہی ایک ایسی چیز ہے جو کسی کو دے دینے کے بعد بھی ہمارے ہی پاس رہتی ہے، بلکہ وہ ہمارے پاس اور زیادہ محفوظ ہو جاتی ہے  علم ایک ایسا خزانہ ہے جس کو محفوظ کرنے کے لئے کسی تالے یا کنجی کی ضرورت نہیں  جاری ہے  اس خزانے کی کنجی تم کسی کو بھی دے سکتے ہو، جو چاہے اس میں سے جتنی دولت لے لے، تمہارا خزانہ محفوظ رہے گا  یہ خزانہ کبھی خالی نہیں ہوتا  ہاں، اگر اسے خرچ نہ کرو گے تو یہ خالی ہو جائے گا  جو لوگ اپنے علم کے خزانے کو قفل لگا کر رکھتے ہیں، ان کو نہیں معلوم کہ وہ اپنا خزانہ خالی کر رہے ہیں  علم کے خزانے کو بند کر دو تو اس میں دیمک لگنے لگتی ہے اور وہ تمہارے کام کا بھی نہیں رہتا  جو شخص دوسروں کو سکھاتا ہے، وہ خود بھی سیکھتا ہے  تم کسی کو ایک لفظ سکھاؤ گے تو دو لفظ خود بھی سیکھو گے  اگر تم اپنے علم کو چھپاؤ گے تو تم سے بھی چھپ جائے گا، بلکہ چھن جائے گا  علم گھٹتا ہے یا بڑھتا ہے  ایک حالت پر کبھی قائم نہیں رہتا  یہ سمجھنا غلط ہے کہ تم نے جو کچھ سیکھ لیا، وہ ہمیشہ کے لئے تمہارا ہو گیا  علم کہتا ہے کہ مجھ سے کام لو  اگر کام نہ لو گے تو میں روٹھ جاؤں گا  دوست سے دوستی قائم رکھنے کے لئے تمھیں اس سے ملتے جلتے رہنا چاہیے  اگر کسی دوست سے ملنا جلنا بند کر دو تو دوستی ٹھنڈی پڑ جاتی ہے  ملتے جلتے رہو تو دوستی میں گرمی باقی رہتی ہے، تازگی آتی رہتی ہے اور دوست ایک دوسرے کے کام آتے رہتے ہیں  علم بھی تمہارا دوست ہے  اس سے ملتے رہو گے تو اس میں تازگی اور توانائی آتی رہے گی  ملنا چھوڑ دو گے تو تم اس کو بھول جاؤ گے اور یہ تمہیں بھول جائے گا  علم ایک ایسا دوست ہے، جو اپنے ذکر سے خوش ہوتا ہے  اس کا جتنا زیادہ ذکر کرو گے، اتنا ہی خوش ہو کر تمہارے قریب آئے گا  تمھیں جتنا علم بھی آتا ہے، اس کو دوسروں تک پہنچاؤ، دوسروں تک پہنچانے کے لئے تم اس کا ذکر کرو گے  جو کچھ تمھیں آتا ہے، اس کو دُہراؤ گے، زبانی دُہراؤ یا لکھ کر دہراؤ، کسی طرح بھی دُہراؤ  اس کی یاد تازہ ہو گی اور وہ تمہارے دماغ سے محو نہ ہو گا، تمہارے دل سے نہ نکلے گا  علم سے تعلق برقرار رکھو تو اس سے محبت بڑھتی ہے  وہ بھی تم سے مانوس ہو جاتا ہے اور تمھیں نئی نئی چیزیں لا کر دیتا ہے  تمہارے لئے آسان سے آسان تر ہوتا جاتا ہے  تمھیں اس کی صحبت میں مزہ آنے لگتا ہے اور نئی نئی باتیں تمھیں بتانے لگتا ہے  علم تمہاری عزت میں اضافہ کرتا ہے  شرط یہی ہے کہ علم سے تعلق نہ توڑو  اس سے کبھی منہ نہ موڑو  ایک بات ہمیشہ یاد رکھو  علم بادشاہ ہے، اس لئے وہ کسی دوسرے کی بادشاہی قبول نہیں کرتا  اگر تمھیں اس تک پہنچنا ہے تو عام راستے سے ہی جانا پڑے گا  کوئی خاص راستہ تمھیں علم تک نہیں لے جائے گا  علم تک پہنچنے کے لئے کوئی شاہی راستہ نہیں ہے  ہاں، عام راستے پر چل کر جو محنت اور لگن کا راستہ ہے، جب تم علم تک پہنچ جاؤ گے تو پھر تم خود شاہوں سے بے نیاز ہو جاؤ گے  علم شاہوں اور شہزادوں کو دوست نہیں رکھتا، لیکن اپنے دوستوں کو شاہ اور شہزادہ بنا دیتا ہے  
سمیہ وسیم  ایک گاؤں میں دو بھائی رہتے تھے  بڑا بھائی امیر تھا اور چھوٹا بھائی غریب، لیکن ہر ایک کی مدد کرنے والا تھا  ایک دفعہ جب چھوٹا بھائی اپنے گھر والوں کے لئے بازار سے کھانا لینے جا رہا تھا تو راستے میں اسے ایک فقیر ملا  اس نے کہا خدا کے لئے اگر تمہارے پاس کھانے کو کچھ ہے تو مجھے دے دو  دو دن سے کچھ نہیں کھایا  چھوٹے بھائی نے فوراً وہ پیسے اس فقیر کو دے دیے  وہ فقیر بہت خوش ہوا اور اس نے کہا تم نے میری مدد کی اور میں تمہیں اس کا انعام ضرور دوں گا  سیدھے مشرق کی طرف چلے جاؤ، وہاں تم کو ایک غار نظر آئے گا  اس میں تین بونے رہتے ہیں  ان سے کہنا کہ بابا نے مجھے بھیجا ہے اور کہا ہے کہ وہ چکی مجھے دے دو، جو بابا نے تمہارے پاس رکھوائی تھی اور ان بونوں کے لئے تم کوئی تحفہ بھی لے کر جانا  جاری ہے  یہ کہہ کر وہ بزرگ چلے گئے  چھوٹا بھائی مشرق کی طرف چل پڑا  اس نے ان بونوں کے لئے کیلے لئے، تاکہ وہ ان کو تحفہ دے سکے  تھوڑی ہی دیر میں اس کو ایک غار نظر آیا  وہ اس غار میں چلا گیا  تینوں بونے اس کو دیکھ کر کھڑے ہو گئے  اس نے ان بونوں کو بابا والی بات بتائی اور ان کو تحفے میں کیلے دیے  یہ دیکھ کر بونے بہت خوش ہوئے اور کہنے لگے اے نوجوان  تم نے ہمارا دل خوش کر دیا  یہ لو دو ہزار اشرفیاں اور یہ لو چکی، اس کو تم رات کے وقت لال کپڑا ڈال کر کہنا، چکی چکی آٹا نکال  اور اس کے علاوہ جو چیز تم کو چاہیے، وہ مانگ لینا  یہ چکی تم کو دے دے گی  یہ سن کر چھوٹا بھائی بہت خوش ہوا اور چکی اور اشرفیاں لے کر اپنے گھر چلا گیا  اب چھوٹا بھائی جو چیز چکی سے مانگتا، وہ اس کو مل جاتی  اب وہ راتوں رات امیر ہو گیا  اس نے ایک بنگلہ بنایا، گاڑی خریدی اور ٹھاٹ باٹ کی زندگی گزارنے لگا  جب اس کے بڑے بھائی نے دیکھا تو یہ راتوں رات امیر ہو گیا، لیکن اس کے پاس اتنا پیسہ کہاں سے آیا  آخر اس نے پتا لگا لیا  اس نے سوچا، کیوں نہ یہ چکی اس سے ہتھیا لی جائے  ایک دن جب چھوٹا بھائی سو رہا تھا تو بڑا بھائی اس کے گھر سے چکی کو چُرا لایا اور اپنی بیوی اور بچی کو کشتی میں بیٹھا کر دوسرے شہر روانہ ہو گیا  جب وہ لوگ کشتی میں جا رہے تھے تو بڑے بھائی نے سوچا، دیکھتا ہوں کہ یہ چکی کیا کیا کرتی ہے  اس نے اس پر کپڑا ڈال کر کہا چکی چکی، نمک نکال  چکی نے نمک نکالنا شروع کیا  بڑا بھائی بہت خوش ہوا، پر تھوڑی دیر میں کشتی میں اتنا سارا نمک ہو گیا کہ چکی سمیت سب سمندر میں ڈوب گئے  کہتے ہیں کہ وہ چکی اب بھی چل رہی ہے اور اس میں سے نمک نکل رہا ہے، تبھی تو سمندر کا پانی کھارا ہے  
غناء اقبال  ایک صبح چین کا بادشاہ تھکن کی وجہ سے غنودگی محسوس کر رہا تھا  اسے بہت سارا کام کرنا تھا، لیکن اس کی آنکھیں بند ہوئی جا رہی تھیں  اس نے شاہی طبیب کو طلب کیا  طبیب آیا تو بادشاہ نے کہا مجھے بہت سارا کام کرنا ہے، لیکن مجھے بہت نیند آ رہی ہے  کیا تم میری مدد کر سکتے ہو  طبیب نے اپنے جڑی بوٹیوں کے تھیلے میں سے کچھ سوکھے اور گہرے رنگ کے پتے نکالے اور بولا بادشاہ سلامت  کیا آپ کچھ پتے چبانا پسند کریں گے  بادشاہ نے پتوں کی طرف دیکھا اور کچھ پتے اپنے منہ میں رکھے اور انھیں چبانا شروع کر دیا  یہ پتے نہایت بد ذائقہ ہیں اور یہ کھائے نہیں جا سکتے  بادشاہ نے غصے سے کہا  لیکن یہ پتے جاگنے میں آپ کی مدد کریں گے  جاری ہے  طبیب نے بادشاہ کو بتایا  بادشاہ نے طبیب سے کہا میں بادشاہ ہوں اور اگر مجھے کوئی چیز بد ذائقہ لگتی ہے تو میں اسے کبھی نہیں کھاتا  اگر تم نے یہ پتے یہاں سے ہٹا کر کوئی مناسب ترکیب نہ کی تو میں تمہارا سر قلم کروا دوں گا  طبیب نے کچھ سوچ کر بادشاہ سے کہا عظیم بادشاہ  آپ یہ پتے کھا نہیں سکتے، لیکن میرے پاس ایک دوسرا حل ہے  بادشاہ نے پوچھا وہ کیا  طبیب نے کہا آپ گرم پانی کا ایک پیالہ منگوائیے  بادشاہ نے اپنے ملازمِ خاص سے گرم پانی کا پیالہ منگوایا تو طبیب نے تھوڑے سے پتے اس گرم پانی میں ڈال دیے  گرم پانی خوبصورت سنہرے رنگ میں تبدیل ہو گیا اور اس میں سے بہت اچھی خوشبو آنے لگی  بادشاہ نے پانی چکھا اور اس کے چہرے پر مسکراہٹ آ گئی  اس کا ذائقہ بہت زبردست ہے  یہ کہہ کر بادشاہ نے سارا پانی پی لیا  کچھ دیر بعد بادشاہ کو بالکل بھی تھکن محسوس نہیں ہوئی اور وہ چاق چوبند ہو گیا  وہ طبیب کی طرف دیکھ کر مسکرایا اور بولا تم بہت عقل مند ہو اور اب تمہارا سر قلم کروانے کے بجائے تمہیں انعام و اکرام سے نوازوں گا  بادشاہ نے اپنے ملازم سے کہا مجھے ہر صبح اس زبردست مشروب کا ایک پیالہ ضرور دیا کرو  یہ دراصل چائے کے پتے تھے  اس دن سے لوگوں نے چین میں اور دنیا کے کئی ملکوں میں چائے کے پودے اُگانا شروع کر دیے اور آج دنیا بھر میں تازگی اور چستی کے لئے چائے پی جاتی ہے  
محمد احمد نسیم  علی ایک لائق طالب علم تھا  نویں جماعت اس نے اچھے نمبروں سے پاس کر لی، لیکن دسویں جماعت میں آ کر وہ کچھ پریشان اور الجھا ہوا رہنے لگا  اب اس کا پڑھائی میں دل نہ لگتا تھا، کیونکہ اس کے بڑے بھائی جو ایک اعلیٰ افسر تھے، انھوں نے نویں میں اسی فیصد نمبروں پر بھی خوشی کا اظہار نہ کیا، بلکہ اُلٹا اسے ڈانٹا کہ اسے مزید محنت کرنی چاہیے تھی، اس لئے اس کے نمبر کم ہیں  ان باتوں کی وجہ سے علی کا دل ٹوٹ گیا  اب وہ دسویں جماعت میں آ چکا تھا، لیکن وہ ٹھیک طرح سے پڑھ نہ پاتا، کیونکہ اسے ہر وقت یہ فکر رہتی کہ وہ اپنے بڑے بھائی کی خواہش کے مطابق نمبر کیسے لے گا  وہ اسکول کے ٹیسٹ میں کم نمبر لینے لگا  جاری ہے  سبق بھی اس کو یاد نہ رہتا  اب علی کا اسکول جانے کو بالکل جی نہ چاہتا  وہ اکثر اسکول سے غیر حاضر رہنے لگا  جب اساتذہ نے فون پر ساری بات اس کے بڑے بھائی کو بتائی تو وہ غصے میں آ گئے اور علی سے کہا کہ اگر اس نے پڑھائی میں دلچسپی نہ لی تو وہ اس کو سخت سزا دیں گے، بلکہ انھوں نے تو یہاں تک کہہ دیا کہ اگر میٹرک میں اس کے نمبر اچھے نہ آئے تو وہ اس کو کھیتی باڑی میں لگا دیں گے  علی بے چارہ جو پہلے ہی ڈانٹ ڈپٹ کھا کر سہما ہوا تھا، اب جب اس نے اتنی سخت دھمکیاں سنیں تو وہ اور بھی پریشان ہو گیا  اب تو علی اپنے آپ کو خواب میں بھی ہل چلاتے ہوئے دیکھتا اور جھٹ سے آنکھیں کھول دیتا، پھر خدا کا شکر ادا کرتا کہ یہ خواب تھا  علی اب اور پریشان رہنے لگا  اب وہ پڑھنا چاہتا تو اس سے سبق یاد نہ ہوتا اور وہ ہر وقت بھائی کی مار کو یاد کرتا جو اس کا خراب نتیجہ آنے پر اسے پڑنے والی تھی  علی کے استادوں نے کسی طرح یہ بات بھانپ لی کہ علی کی پڑھائی سے بھاگنے کی وجہ کیا ہے  استاد علی کی پڑھائی کے بارے میں پریشان تھے اور پریشان کیوں نہ ہوتے علی کا شمار اسکول کے لائق طالب علموں میں ہوتا تھا  سر حمزہ جو علی کو کافی قریب سے جانتے تھے، انھوں نے علی کے بھائی سے بات کرنے کی ٹھانی  علی کے ابو تو اس وقت اس کو چھوڑ کر چلے گئے تھے، جب اس نے ابھی اسکول جانا شروع بھی نہیں کیا تھا  اس وجہ سے گھر کا سربراہ علی کا بڑا بھائی ہی تھا  علی کے ہمدرد استاد نے علی کے بھائی سے بات کی تو وہ کہنے لگے کہ میں تو علی کو اعلیٰ مقام پر دیکھنا چاہتا ہوں  آپ ہی دیکھیں کہ اگر اس کے میٹرک میں اچھے نمبر نہ آئے تو اس کو کسی اچھے کالج میں داخلہ نہیں ملے گا  سر حمزہ نے کہا کہ بلاشبہ آپ ٹھیک کہہ رہے ہیں، لیکن آپ کے کہنے کا انداز غلط ہے  آپ علی کو پیار سے سمجھائیں تو وہ آپ کی بات کو سمجھ جائے گا  سر حمزہ کی باتوں نے علی کے بھائی پر بہت اثر کیا  انھوں نے علی سے پیار سے بات کی تو اس کا سارا خوف جاتا رہا  اب علی پہلے سے بھی زیادہ اچھا پڑھ رہا تھا، کیونکہ اس کے دماغ سے خوف نکل چکا تھا  میٹرک کے سالانہ امتحان میں علی نے اپنے بھائی کی خواہش سے بھی زیادہ نمبر حاصل کیے تو علی کے بھائی نے سر حمزہ کا شکریہ ادا کیا، کیونکہ وہی ان کے اصلی محسن تھے  
محمد علی بیگ  سیٹھ صاحب  مجھے صرف دو سو روپے دے دیجیے  آپ میری اُجرت میں سے کاٹ لیجیے گا  خدارا  مجھ غریب پر رحم کریں  ناصر کی آنکھوں سے آنسو بہ رہے تھے اور اُس نے سیٹھ قمر الدین کا پاؤں پکڑ رکھا تھا  سیٹھ نے ٹھوکر مارتے ہوئے کہا تیری ماں مرتی ہے تو اُسے مرنے دو  تُو میری نظروں سے دور ہو جا  میں نوکروں کو کام پر کیا رکھوں، منحوس میرے سر پر چڑھ جاتے ہیں  میں تجھے نوکری سے نکالتا ہوں  مجھے اپنی شکل مت دکھانا  سیٹھ کے نوکر اُسے دھتکارتے اور دھکے مارتے ہوئے حویلی سے باہر نکالنے لگے  وہ بہت رو رہا تھا  آخر وہ اُسے باہر نکالنے میں کامیاب ہو گئے اور حویلی کا دروازہ بند کر لیا  ماں کے لئے دوا کے پیسے کہاں سے لاؤں  جاری ہے  یہ سوچ کر اُس کا دس سالہ معصوم سا ذہن پھٹنے لگا  اُس نے اپنے چاروں چچاؤں سے مدد مانگی، مگر اُسے یہی جواب ملا ہم لوگ خود مشکل حالات سے دوچار ہیں  ان سب نے تنگ دستی کا بہانہ بنایا  اب اُس کے پاس صرف ایک ہی راستہ بچا تھا  وقت کم تھا  وہ جلدی جلدی سیٹھ صاحب کی حویلی کے پاس پہنچا  جیسے تیسے کر کے اُس نے دیوار پھلانگ لی  حویلی کا خفیہ راستہ اُسے اچھی طرح معلوم تھا  وہ حویلی میں گزشتہ چار مہینوں سے کام کر رہا تھا، اسی لئے وہ حویلی کے تمام راستے جانتا تھا  تقریباً دس منٹ بعد وہ سیٹھ صاحب کے بیٹے نادر کے کمرے میں موجود تھا  اُسے معلوم تھا کہ نادر کے پاس سونے کی گھڑی ہے جو اُس کے نانا نے اُسے تحفے کے طور پر دی تھی  اُس نے پہلے درازیں وغیرہ کھنگال ڈالیں، پھر وہ الماری کی جانب بڑھا  اُس کو گھڑی مل گئی  اسی وقت نادر کمرے میں آیا اور اُس نے ناصر کو کمرے میں اپنی گھڑی لیتے ہوئے دیکھ لیا  اُس نے شور مچا دیا اور ناصر کو پولیس کے حوالے کر دیا گیا  پولیس والوں نے بھی ناصر کے اوپر رحم نہیں کیا اور اُسے جیل کی سلاخوں کے پیچھے قید کر دیا  ناصر نے ماں کو دیکھنے اور اُس کا علاج کروانے کی درخواست کی، جسے پولیس والوں نے قبول کر لیا  جب ناصر اپنی جھونپڑی نما مکان میں واپس آیا تو اُس نے اپنی ماں کی لاش زمین پر پڑی دیکھی  اُس نے ایک چیخ ماری اور اپنی ماں کے اوپر گر کر وہ بھی ابدی نیند سو گیا  
نذیر انبالوی  تینوں ایک پارک میں بیٹھے تھے  بٹوے میں سے نکلنے والی رقم ان کے سامنے تھی  تین سو سو کے نوٹ، ایک پچاس روپے کا نوٹ اور ایک دس روپے کا نوٹ، کُل رقم ہوئی تین سو ساٹھ روپے  تین سو ساٹھ روپے دیکھ کر تینوں مایوسی میں ڈوب گئے  سروش جو گروہ کا سرغنہ تھا، اس نے حساب کرتے ہوئے دونوں کو مخاطب کیا لو بھئی آج تو مارکیٹ میں خوب مندی رہی، ہر ایک کے حصے میں ایک سو بیس روپے آئے ہیں، میں سو روپے رکھ لیتا ہوں جب کہ تم دونوں ایک سو تیس تیس روپے لے لو  یعنی بیس روپے کی سخاوت، واہ اُستاد واہ، سخاوت ہو تو ایسی  عبداللہ نے سروش کو گھورتے ہوئے طنزیہ انداز اپنایا  آج کا دن تو برباد ہی گیا ہے، تم تو کہتے تھے یہ شخص بہت مال دار ہے، تم تو کئی دنوں سے اس پر نظر رکھے ہوئے تھے، اس کے بٹوے سے صرف تین سو ساٹھ روپے نکلے ہیں  جاری ہے  شہباز کو دن برباد ہونے کا بہت دکھ تھا  کچھ دیر بعد تینوں قریبی ہوٹل میں جا گھسے  تین سو ساٹھ روپے کا کھانا کھایا اور ہاتھ جھاڑتے ہوئے باہر آ گئے  رات ہو چکی تھی  تینوں نے پیٹ تو بھر لیے تھے، مگر ان کی جیبیں خالی تھیں  چورنگی پر تینوں کے راستے جدا ہو جاتے تھے  تینوں اپنے اپنے راستے پر چل پڑے  سروش کا گھر قریب ہی تھا  وہ گلی میں داخل ہوا تو گٹر کا پانی ہر طرف پھیلا ہوا تھا  گلی میں بدبودار پانی نے اس کا استقبال کیا تھا  گندے پانی سے گزرتے ہوئے وہ گھر کے سامنے کھڑا تھا  دستک دینے کے باوجود کوئی دروازے پر نہ آیا تھا  وہ جب بھی دروازے پر دستک دیتا، دور کتے ضرور بھونکتے تھے  اس نے سوچا کہ اماں ابا تو آج خوب گہری نیند سو رہے تھے  جب کافی دیر تک دروازہ نہ کھلا تو ہمسایہ شرافت اپنے دروازے پر آیا بھئی پردہ ہٹا کر دیکھ تو لو دروازے پر تالا لگا ہے  سروش نے پردہ ہٹایا تو واقعی دروازے پر تالا لگا ہوا تھا  شرافت بھائی  اماں، ابا کہاں گئے ہیں  سروش نے سوال کیا  ہمیں تو کچھ بتا کر نہیں گئے، انھیں تمہارے سہارے کی ضرورت ہے، تم سارا دن گھر سے غائب رہتے ہو، کام کاج کچھ کرتے نہیں ہو  بس بس بہت بول لیے، میں جا رہا ہوں  اماں ابا آئیں تو بتا دیجیے گا  سروش یہ کہہ کر وہاں سے چلا گیا  عبداللہ نے جیسے ہی گھر میں قدم رکھا ابا کا ڈنڈا اس کی پیٹھ پر پڑا تھا  وہ ابھی سنبھلنے نہ پایا تھا کہ اماں بھی جوتا لے کر آگے بڑھی تھیں  پھر ڈنڈے اور جوتے سے اس کی خوب مرمت ہوئی  عبداللہ اس حملے کے لئے بالکل بھی تیار نہیں تھا  جب اماں اور ابا اس کی خوب خبر لے چکے تو عبداللہ نے صرف اتنا کہا کہ اس کا قصور کیا ہے  اس سوال کے جواب میں اماں نے پھر جوتا لہرایا  نکمے، کام چور، پوچھتے ہو میرا قصور کیا ہے  سارا دن آوارہ گردی کرتے ہو، تمہاری عمر کے لڑکے کما کر گھر بھر کے اخراجات برداشت کر رہے ہیں، کب تک تمہارا باپ شیخ عنایت اللہ کے اسٹور میں کام کرے گا، کچھ شرم کر، کچھ ہمارا خیال کر  یہ کہتے ہوئے اماں رو پڑیں  اماں  مت رو  میں کام کروں گا، کماؤں گا، سب کو کھلاؤں گا، میں صبح ہی کام پر جاؤں گا  عبداللہ اس طرح کے وعدے کئی بار کر چکا تھا  اماں تو اس کی باتوں میں آ جاتی تھیں جبکہ ابا ہر بار یہی کہتے کہ مجھے نہیں لگتا کہ عبداللہ راہِ راست پر آئے گا  شہباز کی کہانی بھی دونوں سے مختلف نہ تھی  اس کے گھر میں امی ابو تو ایک عرصہ ہوئے دنیا سے رخصت ہو گئے تھے  گھر کا نظام بڑے بھیا آفتاب کے ہاتھوں میں تھا  رات کے اندھیرے میں جب وہ گھر میں کھانے پینے کی چیزیں ڈھونڈ رہا تھا تو آپی بولیں اس وقت گھر میں کھانے پینے کے لئے کچھ نہیں ہے  شام کو ماموں آئے تھے، جو ترکاری پکی تھیں انھیں کھلا دی ہے  روٹی، دودھ کے ساتھ کھا لو  یہ پہاڑ توڑ کر آیا ہے جو اسے دودھ روٹی کھلا رہی ہو  آفتاب بھیا کی آواز سن کر شہباز لرز کر رہ گیا تھا  مجھے بھوک نہیں ہے  یہ کہہ کر شہباز چھت کی طرف بڑھنے لگا تو آپی بولیں کیا خالی پیٹ سونے کا ارادہ ہے  واقعی مجھے بھوک نہیں ہے، میں کماتا نہیں ہوں اس لئے مجھے کھانے کا کوئی حق نہیں  شہباز کی بات سن کر آفتاب بھیا اپنے کمرے سے باہر آ گئے  وہ اس کے قریب آ کر بولے بات تو تمہاری ٹھیک ہے، مگر کیا کروں، میں تمہارا باپ بھی ہوں اور تمہاری ماں کی جگہ پر بھی ہوں، مجھے تنگ مت کرو، مجھے تم سے محبت ہے، تم میرے ہاتھوں میں پلے بڑھے ہو، غلط راستوں پر چلنا چھوڑ دو ورنہ واپسی کا راستہ نہیں ملے گا  چھوڑ دو غلط راستے، آ جاؤ میری دکان میں، مل کر کام کریں گے، مان لو میری بات  آفتاب بھیا اپنے جذبات کو قابو میں نہ رکھ سکے تھے  آنسو تھے کہ ان کی آنکھوں سے بے اختیار بہہ نکلے تھے  ان آنسوؤں نے شہباز کو ہلا کر رکھ دیا تھا  وہ آگے بڑھا  بھیا کے گلے لگا  اس نے اُن کی دُکان پر کام کرنے کا وعدہ کیا تو آفتاب بھیا کے ساتھ آپی بھی خوش ہو گئیں  اگلے دن پارک میں سروش اکیلا بیٹھا تھا  تینوں اس جگہ پر روز ملتے تھے  سروش بار بار کلائی پر بندھی گھڑی میں وقت دیکھ رہا تھا  دونوں نے پہلے تو کبھی آنے میں اتنی دیر نہیں کی تھی  دونوں کے موبائل فون بند تھے  آج تو وہ شہر میں لگنے والے اتوار بازار میں جانے کا پروگرام بنا کر آیا تھا  اتوار بازار میں خریداروں کی خاصی بھیڑ ہوتی تھی  سروش اور اس کے ساتھی پہلے بھی کئی بار اس جگہ جیب تراشی کی وارداتیں کر چکے تھے  جب دونوں نہ آئے تو سروش نے اکیلے ہی اتوار بازار جانے کا فیصلہ کیا  وہ جب اتوار بازار میں داخل ہوا تو اس کے ہاتھ میں کپڑے کا تھیلا تھا  وہ ایک گاہک کا روپ دھار کر بازار میں گھوم رہا تھا  وہ کبھی سبزی کے ٹھیلے پر کھڑا ہو جاتا اور کبھی آموں کے ٹھیلوں پر آم دیکھنے لگتا  اس نے اب تک کوئی چیز نہیں خریدی تھی  وہ اپنے شکار کی تلاش میں تھا  اچانک اس کی نظر ایک خاتون کے بیگ پر پڑی  خاتون پیاز خرید رہی تھی  سیاہ بیگ اس کے کندھے پر تھا  شکار سروش کی آنکھوں کے سامنے تھا  وہ تیزی سے آگے بڑھا  پیاز بیچنے والے کومخاطب کیا پانچ کلو پیاز دے دو، بھئی ذرا جلدی کرنا  جی ذرا انتظار کیجیے  دکان دار بولا  سروش کی نظر خاتون کے سیاہ بیگ پر تھی  وہ پیاز چھانٹتے ہوئے بیگ تک پہنچ گیا تھا  شکار اب اُس سے زیادہ فاصلے پر نہ تھا  خوف کے مارے سروش کے دل کی دھڑکن تیز ہو گئی تھی  وہ بیگ کی زپ کھولنے میں کامیاب ہو گیا تھا  بیگ میں رکھا چھوٹا بٹوا اب اس کے ہاتھ میں تھا  اس سے قبل کہ وہ بٹوا لے کر وہاں سے فرار ہوتا، ایک مضبوط ہاتھ اسے اپنی گرفت میں لے چکا تھا  پکڑو  پکڑو  پکڑو  سپاہی رب نواز کے شور مچانے کی دیر تھی کہ اتوار بازار میں تعینات چار پانچ سپاہی سروش کو گھیرے میں لے چکے تھے  سروش کے لئے بھاگنے کا ہر راستہ بند ہو چکا تھا  کچھ دیر بعد وہ تھانے میں سر جھکائے آنسو بہا رہا تھا  آنکھوں سے بہنے والا پانی زمین میں جذب ہو رہا تھا  اسے کئی بار آنکھوں سے بہنے والے پانی سے واسطہ پڑا تھا  کبھی اماں کی آنکھوں سے ٹپکنے والا پانی اور کبھی ابا کی آنکھوں سے بہنے والا پانی  اس نے کبھی آنکھوں سے رواں اس پانی کو کوئی اہمیت نہ دی تھی  آج وہ پہلی بار قانون کی گرفت میں آیا تھا تو مارے شرم سے پانی پانی ہوئے جا رہا تھا  عبداللہ اپنی ماں اور شہباز آفتاب بھیا کی آنکھوں سے بہنے والے پانی کو دیکھ کر اپنا رستہ بدل چکے تھے  سروش چار گھنٹوں سے بھوکا پیاسا تھانے میں بیٹھا تھا  پانی تھا کہ آنسوؤں کی شکل میں آنکھوں سے بہے میں ہی چلا جا رہا تھا  روتے روتے اس نے دُعا کی  اے میرے مالک  ایک دفعہ مجھے معاف کر دے، صرف ایک مرتبہ، میں سب بُرے کام چھوڑ دوں گا، کام کروں گا، خوب محنت کروں گا، والدین کی آنکھوں میں آنسو نہیں آنے دوں گا، اے میرے مالک  مجھے معاف فرما دے، معاف فرما دے  یہ دُعائیہ کلمات ادا کرتے ہوئے سروش زار و قطار رو دیا  پھر ایک دم اسے قرار آ گیا  دل کو سکون مل گیا  جی ہلکا ہو گیا  وہ سر جھکائے بیٹھا تھا کہ ایک سپاہی نے اسے مخاطب کیا اُٹھو، جلدی کرو، اُٹھو  سروش کا بھوک کے مارے بُرا حال تھا  وہ بہ مشکل اُٹھ پایا تھا  چند منٹوں بعد وہ انسپکٹر نعمان کے سامنے سر جھکائے کھڑا تھا  انسپکٹر نعمان نے اسے دیکھ کر موبائل فون پر ایک نمبر ملایا  چند ساعتوں بعد وہ اس خاتون سے بات کر رہے تھے، جس کے بیگ سے سروش نے بٹوا نکالا تھا  انسپکٹر نعمان نے سروش کی طرف دیکھ کر موبائل فون کی اسکرین کو چھوا تو خاتون کی آواز واضح سنائی دینے لگی تھی  میں نوجوان کو معاف کرتی ہوں، غلطیاں انسانوں سے ہوتی ہیں، اگر نوجوان کو معاف کر دیا جائے تو شاید وہ راہِ راست پر آ جائے، غلط راستوں پر چلنا چھوڑ دے  ہاں، ہاں  میں اب غلط راستوں پر نہیں چلوں گا، مجھے معاف کر دیں، میں وعدہ کرتا ہوں اچھا انسان بنوں گا  سروش اتنی بلند آواز میں بولا کہ خاتون نے اس کی بات سن لی تھی  میں تمھیں معاف کرتی ہوں، اپنے وعدے کا پاس کرنا، اچھے راستے پر چلنا  میں ایسا ہی کروں گا، میں اچھا انسان بنوں گا  سروش اپنی آنکھوں میں آئے پانی کو صاف کرتے ہوئے بولا  سروش کو معافی ملی تو رات کا اندھیرا ہر طرف پھیل گیا تھا  وہ تھانے سے باہر آیا  پھر وہ اپنی بستی کی طرف چل پڑا  گندے بدبودار پانی سے گزرتے ہوئے وہ گھر کے دروازے پر پہنچا  دستک دینے پر اماں دروازے پر آئیں  اماں کو دیکھتے ہی وہ ان کے قدموں میں گر گیا  اس سے قبل کہ اماں اسے اُٹھاتیں ابا بھی دروازے پر آ گئے  اب سروش نے ابا کے قدموں میں سر جھکا دیا تھا  سروش کی آنکھوں سے موٹے موٹے آنسو ابا کے قدموں پر گرے تو وہ تڑپ کر رہ گئے  انھوں نے جھک کر سروش کو اُٹھایا اور گلے لگایا  سروش تو روتے روتے پانی ہوتا جا رہا تھا  اس نے سب کچھ بتا دیا  شرم سے پانی پانی ہونے والا سروش اب پہلے والا سروش نہیں تھا  وہ بدل چکا تھا  ایک ٹھوکر نے اسے سیدھا راستہ دکھا دیا تھا  اماں اور ابا کو تو گویا یقین ہی نہیں آ رہا تھا کہ سروش اچانک اس قدر بدل جائے گا  آج انھیں آنسوؤں کے پانی کی طاقت کا اندازہ ہوا تھا  پھر سروش ایسا راہِ راست پر چلا کہ زندگی بھر اسے شرمندگی کے پانی کا سامنا نہ کرنا پڑا  
سیدہ حیاء رئیس  نیل نہر کے کنارے ایک حسین گاؤں آباد تھا  نہر کا شفاف پانی، سبز کھیتوں کی لہلہاہٹ اور پرندوں کی چہچہاہٹ گاؤں کی خوبصورتی میں اضافہ کر رہے تھے  اسی گاؤں میں احمد نامی ایک بہادر لڑکا رہتا تھا  احمد کی عمر صرف بارہ برس تھی، مگر جرات میں وہ اپنی عمر سے کئی گنا زیادہ تھا  وہ حالات سے گھبراتا نہیں تھا  ایک دن اچانک احمد کی امی کسی بیماری کا شکار ہو کر دنیا سے رخصت ہو گئیں  یہ صدمہ احمد اور اُس کے ابو کے لئے بہت بڑا تھا  ابو پر ذمے داریاں بڑھ گئیں  احمد گاؤں کے ایک بڑے اسکول میں صفائی کا کام کرنے لگا  وہ دن بھر اسکول کی صفائی کرتا اور کبھی کبھار بچوں کی پرانی کتابیں لے کر درخت کے نیچے پڑھنے بیٹھ جاتا  جاری ہے  اسی دوران شہر سے ایک این جی او کے نمائندے گاؤں آئے  وہ غریب بچوں کو اسکالرشپ دینا چاہتے تھے، تاکہ وہ تعلیم حاصل کر سکیں  انھوں نے احمد سے ملاقات کی اور بتایا کہ اسکالرشپ کے لئے جلد ہی ٹیسٹ ہونے والے ہیں  احمد نے بھی اس ٹیسٹ میں حصہ لینے کا فیصلہ کیا  اب احمد صبح اسکول جلدی جاتا اور صفائی ختم کر کے اسکول کے میدان میں نیم کے درخت کے سائے تلے بیٹھ کر پڑھائی کرتا  آخر ٹیسٹ کا دن آیا تو گاؤں کے بچوں کے ساتھ احمد بھی شریک ہوا  ایک ہفتے کے بعد اسکول کے میدان میں سب بچے جمع تھے  سب کی نظریں اعلان کرنے والے پر جمی ہوئی تھیں  نتائج سنائے گئے تو اسکالرشپ حاصل کرنے والے خوش نصیب بچوں میں احمد کا نام بھی شامل تھا  وقت گزرتا رہا، احمد محنت کرتا رہا اور آگے بڑھتا رہا  آج احمد ملک کی سب سے بڑی تعلیمی این جی او کا سربراہ ہے  
صابر فیاض  سورج ابھی پوری طرح طلوع بھی نہیں ہوا تھا کہ جنگل میں ایک ہنگامہ مچ گیا  نیلے پانی کی جھیل کے سامنے جنگل کے سارے جانور جمع تھے  سب ہی تیز تیز بولنے کی کوشش کر رہے تھے  صبح سویرے ہی جنگل میں خلافِ معمول ہنگامہ مچ گیا تھا  بی چڑیا نیلے پانی کی جھیل کے سامنے برگد کے درخت پر اپنے دو ننھے منے بچوں کے ساتھ ایک گھونسلے میں رہتی تھی  برگد کا درخت بہت گھنا تھا اور اس میں کئی دوسرے پرندوں کے گھونسلے بھی تھے  چڑیا معمول کے مطابق، صبح سویرے ہی اپنے ننھے منے بچوں کے لئے خوراک کی تلاش میں نکل جاتی تھی  چڑیا کے جاتے ہی اس کے بچے بیدار ہو جاتے اور اُس وقت تک شور مچاتے رہتے، جب تک بی چڑیا جنگل سے کوئی دانا دُنکا، لا کر ان کے منہ میں نہ ڈال دیتی  جاری ہے  بچوں کے جاگنے سے پہلے ہی خوراک کی تلاش میں نکل جایا کرتی تھی  آج چڑیا خوراک لے کر جب واپس لوٹی، تو نیلے پانی کی جھیل کے سامنے ایک ہنگامہ مچا ہوا تھا  جس درخت پر چڑیا کا گھونسلا تھا، اسی درخت کے کھوکھلے تنے میں بطخ اپنے بچوں کے ساتھ رہا کرتی تھی  آج بطخ سخت غصے میں تھی، اس نے جیسے ہی بی چڑیا کو دیکھا تو لگی شور مچانے بی چڑیا  تمہارے بچوں نے تو جنگل کا سارا سکون ہی غارت کر دیا ہے، صبح ہوتے ہی شور مچا مچا کر میرے بچوں کو نیند سے بیدار کر دیتے ہیں  جنگل کے سارے جانور اور پرندے ہی تمہارے بچوں کے شور و غل سے پریشان ہیں  بی چڑیا نے حیرت سے مجمع کی طرف دیکھا تو وہاں جمع کئی جانور اور پرندے بھی بطخ کی ہاں میں ہاں ملانے لگے  بی چڑیا اس اچانک حملے کے لئے تیار نہ تھی، وہ بطخ کے تیور دیکھ کر ہکا بکا رہ گئی  اس کا خیال تھا کہ جنگل میں شور و غل کی اصل وجہ تو بطخ کے بچے ہیں، جو صبح سویرے ہی پخ پخ کر کے اتنا شور مچاتے ہیں کہ جنگل کا ہر جانور بیدار ہو جاتا ہے  اس نے سوچا یہ تو اُلٹا چور کوتوال کو ڈانٹے والی بات ہوئی، شور بطخ کے بچے مچاتے ہیں اور الزام میرے بچوں پر لگایا جا رہا ہے  بی بطخ  حق بات کہنا سیکھو، شور تو تمہارے بچے مچاتے ہیں، میرے ننھے منوں کی تو آواز ہے ہی کتنی، ادھر صبح ہوتی نہیں ہے اُدھر تمہاری بطخیں زور زور سے پخ پخ کرنا شروع کر دیتی ہیں  پھر کیا تھا، جنگل میں ایک ہنگامہ مچ گیا  نہ چڑیا، بطخ کی بات ماننے کو تیار تھی اور نہ ہی بطخ، چڑیا کی  دونوں چیخ چیخ کر ایک دوسرے کو موردِ الزام ٹھہرا رہی تھیں  ان دونوں کے بچے ان سے بھی بڑھ کر شور مچا رہے تھے، جیسے انھیں کوئی کھیل تماشہ مل گیا ہو  پورے جنگل میں ایک ہڑبونگ سی مچ گئی تھی  اس شور شرابے میں بھالو میاں کی آنکھ بھی کھل گئی، جن کا ٹھکانہ کچھ فاصلے پر پہاڑ کے ایک غار میں تھا  وہ آنکھیں ملتے ہوئے باہر نکلے تو سامنے کا منظر دیکھ کر ہکا بکا ہی رہ گئے  وہاں جنگل کے سارے جانور اور پرندے جمع تھے اور آپس میں چیخ چیخ کر باتیں کر رہے تھے  بھالو میاں پوری رات شہد کی تلاش میں رہتے اور صبح ہونے سے پہلے ہی سارا شہد چٹ کر کے لمبی تان کر سو جاتے تھے  وہ دیر تک سوتے رہتے  شور شرابے کے سبب انھیں وقت سے پہلے بیدار ہونا پڑا تو وہ غصے سے بھڑک اُٹھے  انھوں نے اس جانوروں کو خاموش کرنے کے لئے تیز دھاڑ ماری تو سارے جانور اور پرندے سہم کر رہ گئے  تم سب نے کیا ہنگامہ مچا رکھا ہے، ہر کوئی چیخ رہا ہے  کیا جنگل پر کسی نے حملہ کر دیا ہے  بھالو میاں ابھی تک صورتِ حال کے بارے میں اُلجھن کا شکار تھے  ایک شتر مرغ نے بتایا بھالو میاں  جنگل کے سارے جانور کئی دنوں سے پریشان ہیں، یہاں صبح سویرے ہی شور و غل مچ جاتا ہے، جس سے سب کی نیندیں حرام ہو جاتی ہیں  بی بطخ کا کہنا ہے کہ چڑیا کے بچے صبح سویرے شور مچاتے ہیں، جب کہ چڑیا کا کہنا ہے کہ بطخ کے بچے پخ پخ کر کے ان کے بچوں کو نیند سے جگا دیتے ہیں  شتر مرغ کی بات سن کر بھالو میاں اپنا سر کھجانے لگے، پھر ان کے ذہن میں ایک حل آ ہی گیا، انھوں نے سب جانوروں کو مخاطب کرتے ہوئے کہا بھائیو  کیوں نا بادشاہ سلامت کے پاس چلیں، وہ یقینا اس کا کوئی حل ضرور نکال لیں گے  بھالو میاں کی تجویز سارے جانوروں اور پرندوں کو پسند آئی اور وہ بادشاہ شیر کی طرف روانہ ہو گئے  جب یہ جانور شیر کی کچھار تک پہنچے تو وہاں سناٹا چھایا ہوا تھا اور دور سے ہی شیر کے خراٹوں کی آواز ہمیں سنائی دے رہی تھیں  وہ خود دیر تک سوتے رہنے کا عادی تھا  سارے جانور شیر کی کچھار کے باہر ہی رک گئے اور کسی نے اندر داخل ہونے کی ہمت نہیں کی  البتہ وہ آپس میں تیز تیز باتیں کرتے رہے  جانوروں کی آوازوں سے شیر کی آنکھ کھل گئی، وہ آنکھیں ملتے ہوئے باہر آیا تو جنگل کے جانوروں کو ایک ساتھ دیکھ کر حیران ہی رہ گیا  اس کے چہرے پر ناگواری کے آثار نمایاں ہونے لگے  نوجوان بادشاہ کچھ کم عقل تھا  پرانے بادشاہ کی موت کے بعد وہ حادثاتی طور پر بادشاہ بن گیا تھا  کیوں میری نیند خراب کر رہے ہو، جنگل کے جانوروں کو تو اب اپنے بادشاہ کے آرام کا کوئی خیال ہی نہیں رہا ہے  شیر نے ناگواری سے کہا  بادشاہ سلامت  پہلے تو جنگل کے سبھی جانور خوب مزے سے دن چڑھے تک سوتے تھے  اب روز جنگل میں ایک شور سا مچ جاتا ہے  چڑیا اور بطخ ایک دوسرے کو اس شور کا ذمے دار قرار دے رہے ہیں، کوئی بھی اپنی غلطی ماننے کو تیار نہیں ہے  یہ مسئلہ حل کرنے میں ناکام ہو گئے ہیں، اب آپ ہی اپنی بصیرت سے اس مسئلے کو حل کر سکتے ہیں  بھالو میاں نے شیر کے سامنے جنگل کے تمام جانوروں کی ترجمانی کی  اس کی سمجھ میں کچھ نہیں آ رہا تھا کہ اس مسئلے کا حل کیسے نکالا جائے  اچانک اس کی نظر لومڑی پر پڑی تو اس کی آنکھیں خوشی سے چمک اُٹھیں  بوڑھی لومڑی نئے بادشاہ کی نظروں سے بچنے کے لئے پہلے ہی ایک درخت کی اوٹ میں کھڑی تھی  اسے ہر وقت شیر کی جانب سے کسی نئی بے وقوفی کا خدشہ ہی لگا رہتا تھا  شیر نے لومڑی کو مخاطب کرتے ہوئے کہا آپ اس جنگل میں سب سے عمر رسیدہ اور ذہین ہیں  میرے والد جب کسی مشکل میں ہوتے تو آپ سے ہی مدد لیا کرتے تھے  اس مسئلے کا حل بھی آپ کو ہی نکالنا ہے  پھر اچانک سنجیدہ ہو گیا اور لومڑی کی طرف دیکھتے ہوئے کہنے لگا بی لومڑی ایک بات یاد رکھنا، تمہارے پاس صرف کل تک کا وقت ہے  اگر کل صبح تک اس مسئلے کا حل نکالنے میں ناکام رہیں تو پھر اپنے بھیانک انجام کے لئے تیار رہنا  میں نہیں چاہتا میرے جنگل کے جانوروں کی نیند ہر روز کوئی خراب کرتا پھرے  مجمع بادشاہ زندہ باد کے نعرے بلند کرنے لگا  لومڑی گھاس پھونس کے بڑے میدان کے ساتھ گھنے درختوں اور سوکھی جھاڑیوں کے ایک جُھنڈ میں رہتی تھی  وہ دیر تک سوچتی رہی کہ جنگل کے جانوروں کی نیند خراب کرنے کا ذمے دار کسے قرار دیا جائے، جھگڑے کی اصل وجہ تو چڑیا اور بطخ ہیں مگر بے وقوف بادشاہ کی وجہ سے سزا اسے بھگتنا پڑے گی  اسے اپنی جان بچانا ہے تو کسی نہ کسی کو تو مجرم قرار دینا ہی پڑے گا، مگر مشکل یہ تھی کہ کس کو مجرم قرار دیا جائے  لومڑی کو اپنا بھیانک انجام قریب دکھائی دے رہا تھا، سوچتے سوچتے اسے شیر کی بے وقوفی پر رہ رہ کر غصہ بھی آ رہا تھا، مگر وہ اب کر بھی کیا سکتی تھی  وہ انہی سوچوں میں گم تھی کہ ایک چوہا اچانک اس کے گھر میں گھس آیا  اس نے رات کے اس پہر لومڑی کو جاگتے دیکھا تو حیران ہو کر بولا کیا ہوا بی لومڑی  ابھی تک جاگ رہی ہو  کیا کروں بھائی چوہے  جنگل میں روز صبح سویرے شور و غل سے جانوروں کی نیندیں خراب ہو رہی ہیں  بادشاہ سلامت نے صبح تک اس کا ذمے دار تلاش کرنے کا حکم دیا ہے، اگر میں ایسا نہ کر سکی تو وہ میری جان لے لیں گے  اب تم ہی بتاؤ، جھگڑا کسی اور کا ہے تو سزا مجھے کیوں ملے  لومڑی کے لہجے میں اُداسی تھی  بی لومڑی  تم کسی بھی جانور کو مجرم قرار دے دو اور اپنی جان چھڑا لو، اس میں پریشانی کی بات کیا ہے  چوہے نے مشورہ دیا  چوہے بھائی  بات اتنی سادہ نہیں ہے، کسی ایک جانور کو مجرم قرار دینے کے بعد ایک دن کے لئے تو میری جان بچ جائے گی، مگر اگلے روز جب پھر شور شرابہ ہو گا تو یہ بے وقوف بادشاہ مجھے زندہ نہیں چھوڑے گا  اصل پریشانی تو یہی ہے  بڑے ٹھیک ہی کہتے تھے کہ بے وقوف بادشاہ کی سلطنت میں پیٹ بھر کر کھانے سے عقل مند بادشاہ کی سلطنت کی روکھی سوکھی بھلی ہے لومڑی کی بات سن کر چوہا بھی گہری سوچ میں ڈوب گیا  پوری رات گزر گئی، مگر لومڑی کسی نتیجے پر نہ پہنچ سکی  دوسرے دن جنگل کے سارے جانور شیر کی کچھار کے سامنے جمع تھے  شیر آج خلافِ معمول صبح سویرے اپنے تخت پر آ کر بیٹھ گیا تھا  سارے جانور ہی پُرجوش تھے کہ آج ان کا اصل مجرم سامنے آ جائے گا  کل تک ایک دوسرے سے خوب لڑنے والی چڑیا اور بطخ بھی ساتھ ساتھ یوں کھڑی تھیں، جیسے ان کا کبھی کوئی جھگڑا ہوا ہی نہ ہو  بھالو میاں بار بار سر کھجا رہے تھے  البتہ بی لومڑی ایک طرف گم سم کھڑی تھیں  شیر نے مجمع پر ایک نظر ڈالی اور لومڑی سے پوچھا کیوں بی لومڑی  اب بتاؤ، جنگل کے جانوروں کی نیند کا اصل مجرم کون ہے  لومڑی ابھی تک کسی نتیجے پر نہیں پہنچ سکی تھی، اسے اپنی موت سامنے نظر آنے لگی تو اچانک اس کے ذہن میں ایک نیا خیال آیا، اس نے شیر سے کہا بادشاہ سلامت  آپ کے حکم پر میں پوری رات سوچتی رہی ہوں، یہ واقعی بہت مشکل مسئلہ تھا، مگر صبح ہوتے ہوتے میں نے اس مجرم کا پتا لگا ہی لیا ہے، جو پورے جنگل کے جانوروں کی نیندوں کا دشمن ہے  بی لومڑی جلدی بتاؤ، ہم اس مجرم کو سزا دینے کے لئے بے چین ہیں  شیر اس طرح بے قرار ہو ر ہا تھا، جیسے کسی جانور کو سزا دینا، اس کے لئے کوئی کھیل تماشا ہو  بادشاہ سلامت میرا خیال ہے آپ اس مجرم کو سزا نہیں دے سکیں گے  لومڑی کی اس بات پر شیر کو اچانک غصہ آ گیا، وہ سمجھتا تھا، جنگل کا بادشاہ ہونے کی وجہ سے وہ ہر کام کر سکتا ہے  کون ہے وہ مجرم، تم صرف مجھے اس کا نام بتاؤ، ورنہ اپنے انجام کے لئے تیار ہو جاؤ  شیر دھاڑنے لگا تو لومڑی مسکرا دی بادشاہ سلامت  جنگل کے جانوروں کا اصل مجرم تو سورج ہے  صبح سویرے جب سورج کی کرنیں پڑتی ہیں تو برگد کے اونچے درخت پر چڑیا کے بچوں سمیت تمام ہی پرندے نیند سے بیدار ہو جاتے ہیں  اسی درخت کے نیچے بطخ کے بچے بھی سورج طلوع ہوتے ہی اُٹھ جاتے ہیں  پرندے دانے ڈنکے کے لئے اپنے گھونسلوں سے نکل کھڑے ہوتے ہیں  سورج کی روشنی اور پرندوں کے شور شرابے سے جنگل کے جانور بیدار ہونے لگتے ہیں  گرمیوں کے موسم میں دھوپ کی شدت میں دیر تک سونا مشکل ہو جاتا ہے  اس لئے اکثر جانور سورج طلوع ہوتے ہی اُٹھ جاتے ہیں  لومڑی نے اصل بات بتائی تو زرافہ اچانک بول پڑا بی لومڑی درست کہتی ہیں، یہ سب کیا دھرا اسی سورج کا ہے  بوڑھا کالا چیتا، نوجوان شیر کی بے وقوفیوں پر اکثر نالاں رہتا، وہ اس کے مرحوم باپ کا گہرا دوست تھا، شیر اپنے مرحوم والد کی دوستی کی وجہ سے اسے چچا جان کہتا اور بہت عزت کیا کرتا تھا  اس نے شیر سے کہا بادشاہ سلامت  جب تک آپ کے والد زندہ رہے، صبح سویرے بیدار ہونا ان کا معمول تھا، جنگل کے سب جانور بھی ان کی دیکھا دیکھی جلدی اٹھ جاتے تھے  آپ دیر تک سوتے ہیں، اسی لئے جانور بھی دیر تک سونے کے عادی ہو گئے ہیں  مشہور ہے، جیسا بادشاہ ہو گا، ویسی ہی رعایا ہو گی  صبح بیدار ہونا بُری عادت نہیں، بلکہ ایک نعمت ہے  شیر پہلے تو کچھ دیر سوچتا رہا کہ سورج کو کیسے سزا دی جائے، پھر کہا بی لومڑی اور چیتا چچا جان دونوں درست کہتے ہیں  صبح جلدی اُٹھنا اچھی عادت ہے، اب جنگل میں جو جانور دیر تک سوتا رہے گا، اسے سزا دی جائے گی  شیر نے فیصلہ سنایا تو سارے جانور خوشی میں زور زور سے بادشاہ زندہ باد کے نعرے بلند کرنے لگے  اس دوران لومڑی چپکے سے دُم دبا کر وہاں سے بھاگ نکلی  
عبدالرحمن  ایک غریب آدمی کے پاس ایک چالاک اور جادوئی مرغی تھی  ایک دن اس مرغی کو سڑک پر ایک بٹوا ملا  ایک امیر آدمی نے یہ دیکھا اور اپنے نوکر کو حکم دیا کہ وہ مرغی سے بٹوا چھین لے  مرغی غصے سے بولی میرا بٹوا واپس دو  وہ کڑکڑاتے ہوئے امیر آدمی کے ڈرائیور کے ساتھ ساتھ دوڑتی رہی  امیر آدمی نے اپنے ڈرائیور سے کہا اس پریشان کن مرغی کو سڑک کے کنارے پرانے کنویں میں پھینک دو  ڈرائیور نے گاڑی روکی، مرغی کو پکڑا اور اسے کنویں میں پھینک دیا  مرغی نے کنویں کا سارا پانی پی لیا، باہر نکلی، گاڑی کے پیچھے دوڑی اور بولی میرا بٹوا واپس کرو  امیر آدمی نے گاڑی روکی، نیچے اترا، مرغی کو پکڑا، اور دوبارہ گاڑی میں بیٹھ گیا  جاری ہے  جب وہ گھر پہنچا تو مرغی کو چولہے میں بند کر دیا اور اوپر ایک بڑا پتھر رکھ دیا تاکہ وہ باہر نہ نکل سکے  مرغی نے سارا پیا ہوا پانی باہر نکالا، جس سے آگ بجھ گئی، پھر وہ چولہے سے اڑی، کھڑکی کے کنارے پر جا اتری اور بولی میرا بٹوا واپس کرو  امیر آدمی نے نوکر سے کہا اس مرغی کو یارکس جانوروں کے ساتھ رکھ دو تاکہ وہ اسے مار دیں  مرغی نے وہ سب یارکس کھا لیے اور پہاڑ جتنی بڑی ہو گئی  اس نے اپنے پَر پھیلا کر سورج کی روشنی کو آدمی کے گھر آنے سے روک دیا  امیر آدمی نے غصے میں مرغی کو سونے کے سکوں کے باکس میں بند کر دیا  اس نے سوچا، اگر مرغی نے سارے سکے کھا لیے تو وہ مر جائے گی  مرغی نے سارے سکے کھا لیے مگر وہ مری نہیں بلکہ وہ باکس سے چھلانگ لگا کر باہر نکلی اور بولی میرا بٹوا واپس کرو  امیر آدمی سمجھ گیا کہ وہ مرغی کو شکست نہیں دے سکتا، اس نے مرغی کو بٹوا واپس دے دیا  مرغی خوشی سے چلی گئی  جب وہ غریب آدمی کے گھر پہنچی تو چلائی مالک  فوراً زمین پر قالین بچھا دو  غریب آدمی نے ایسا ہی کیا  مرغی نے اپنے پَر پھڑپھڑائے اور مالک کے صحن کو مویشیوں اور سونے کے سکوں سے بھر دیا  غریب آدمی نے سونے کے سکے اور مویشی غریب لوگوں میں بانٹ دیئے  اس نے اپنا ایک خوبصورت گھر بنایا اور لمبے عرصے تک خوشحالی اور سکون سے زندگی گزاری  
بشریٰ ناز  عمر  عمر  اُٹھو بیٹا  امی نے عمر کو جگانے کی کوشش کی  عمر نے کہا امی  ابھی تو اسکول جانے میں دیر ہے  امی نے کہا بیٹا  نماز کے لئے نہیں جانا  چلو اُٹھو شاباش  عمر بولا بہت ٹھنڈ ہے امی  اچھا اُٹھتا ہوں  کہہ کر پھر سونے لگا  کچھ دیر میں بابا اسے نماز کا کہنے آئے اور بولے عمر  میں مسجد جا رہا ہوں، جلدی چلو نماز کے لئے  عمر کو نیند میں دیکھ کر وہ نماز کے لئے چلے گئے  عمر ساری نمازیں پڑھتا تھا، مگر فجر میں اُٹھنے میں اسے مشکل ہوتی تھی  دو دن ایسا ہی ہوا تو اس کے والدین کوئی ترکیب سوچنے لگے  عمر جب اسکول سے واپس آیا تو دیکھا کہ امی لیٹی ہیں  اس نے کہا امی  کھانا دے دیں بھوک لگی ہے  جاری ہے  بیٹا  آج بہت سردی ہے، اس لئے میں نے کچھ نہیں بنایا  عمر یونیفارم تبدیل کر کے باورچی خانے میں گیا اور جو کچھ ملا، اس نے پیٹ بھر لیا  شام کو اس کے بابا گھر آتے ہیں  عمر نے کہا بابا  آپ میرے لئے آج چیز نہیں لائے کچھ  بیٹا  آج بہت ٹھنڈ تھی، اس لئے میں نہیں لا سکا  اگلے روز بھی یہی ہوا  اس نے والدین سے کہا ٹھنڈ تو روز ہی ہوتی ہے بابا آپ چیز لے آتے تو اچھا تھا  امی  آپ نے بھی کھانا نہیں بنایا سردی کی شکایت کر کے  یہ کہہ کر عمر ناراض ہو کر بیٹھ گیا  عمر کے والدین نے مسکرا کر ایک دوسرے کو دیکھا، پھر امی نے کہا عمر بیٹا  یہی تو ہم آپ کو سمجھا رہے تھے کہ سردی یا گرمی یا موسم کی سختی کی وجہ سے نماز تھوڑی چھوڑتے ہیں، وہ تو فرض ہے ہر مسلمان ہر  ہم نے اپنے فرائض سے غفلت کی تو تمہیں کتنا بُرا لگا، سوچو اللہ پاک جب روز آپ کو نافرمانی کرتے دیکھتے ہوں گے کہ تم نماز کے لئے سردی کا بہانہ کرتے ہو  اب عمر کو احساس ہو رہا تھا، وہ بہت شرمندہ تھا  اس نے اپنے والدین سے وعدہ کیا کہ اب سے کبھی نماز نہیں چھوڑے گا، اگلے روز سے عمر روز باقاعدہ اپنے بابا کے ساتھ نمازِ فجر پڑھنے جانے لگا  
صابر علی  یاسر، عادل، فہد اور عمر چار دوست تھے  چاروں دوستوں کو مہم جوئی کا بہت شوق تھا  ایک روز فہد نے خبر سنی کہ آبادی کے پیچھے بہت دور ایک پُراسرار وادی ہے  کوئی وہاں جاتا ہے تو واپس نہیں آتا  اس نے یہ خبر تمام دوستوں کو بتائی تو سب دوستوں نے ارادہ کیا کہ رات کو گھر والوں سے چھپ کر وہاں جائیں گے  رات کو چاروں دوست نقشہ ساتھ لے کر چپکے سے نکل پڑے  وہ ایک نہایت پتھریلے علاقے سے گزرے  جب وہ وہاں پہنچے تو رات بہت ہو رہی تھی اور انھیں بہت بھوک لگ رہی تھی  جاری ہے  انھوں نے جھیل کے کنارے اپنا خیمہ لگایا اور کھانا پکانے کے لئے آگ جلانی شروع کر دی  چاروں دوست خوش تھے کہ ایک کتا آیا اور فہد کو چاٹنے لگا  سب حیران تھے کہ اتنے پتھریلے علاقے میں ایک کتا کہاں سے آیا  سب نے اس کتے کو پیار کیا، مگر اس کتے کی آنکھیں اچانک لال ہو گئیں اور وہ بڑا ہوتا گیا  وہ ایک کالے ہیولے میں بدل گیا اور بھاری سی آواز میں بولا چلے جاؤ یہاں سے  سب دوست بہت ڈر چکے تھے وہ سب کچھ چھوڑ کر بھاگنے لگے  جب صبح گاؤں پہنچے تو لوگوں کو یہ بات بتائی  لوگوں نے ان کا بہت مذاق بنایا، مگر وہ یہ جان گئے تھے کہ جسے وہ ایک کہانی سمجھ رہے تھے، وہ ایک حقیقت تھی  
تابندہ فضل غنی  ایک جنگل میں سب جانور ہنسی خوشی اتفاق سے رہتے تھے  اچانک جنگل سے جانور غائب ہونے لگے  پھر معلوم ہوا کہ جنگل میں کچھ شکاری آتے ہیں جو جانوروں کو مار رہے ہیں  سب جانور ڈرے ہوئے تھے  کوئی اپنے گھر سے نہیں نکل رہا تھا  ایک چھوٹے سے ہرن کے بچے ٹونی نے سب جانوروں کو جمع کیا اور ایک چٹان پر کھڑا ہو گیا اور کہنے لگا ہم سب کب تک یوں چھپ کر بیٹھیں گے ایک ایک کر کے وہ شکاری سب کو مار ڈالیں گے اور یہ جنگل ہمیشہ کے لئے مٹ جائے گا  یہ جنگل ہمیشہ سے امن و سکون کا گہوارہ رہا ہے  ہم سب کو متحد ہو کر ان شکاریوں کا سامنا کرنا چاہیے اور انھیں یہ دکھانا چاہیے کہ جب بھی کسی نے اتحاد و اتفاق سے جنگ لڑی ہے، ہمیشہ جیتی ہے  جاری ہے  ٹونی ہرن کی باتوں نے سب میں جوش بھر دیا اور سب شکاریوں کو مزہ چکھانے کی تیاری کرنے لگے  پھر ایک دن ٹونی ہرن گھاس کھا رہا تھا کہ ایک شکاری آ گیا  شکاری نے تیر چلایا ٹونی ہرن پہلے سے تیار تھا  فوراً بھاگا شکاری بھی اس کے پیچھے بھاگا  اس نے کئی تیر چلائے، مگر ٹونی بچ گیا  شکاری گھنے جنگل میں اکیلا تھا اور پھر سب جانوروں نے شکاری کی خوب درگت بنائی  ایک ایک کر کے سب شکاریوں کا یہی انجام ہوا  جنگل میں پھر سے سب خوش حال زندگی گزارنے لگے اور سب نے ہرن کے بچے کا شکریہ ادا کیا کہ اس نے سب کو صحیح راہ دکھائی  مشورہ اگر کسی کا بھی ہو، اس پر غور ضرور کرنا چاہیے اور اتحاد کا دامن کبھی نہیں چھوڑنا چاہیے  
آفرین فاطمہ  گڈو ایک نیک بچہ تھا، جو پڑھائی میں بھی اول آتا تھا  پھلوں میں اسے آم بہت پسند ہے  گڈو کے گھر والے اس سے بہت خوش تھے  گڈو سب کی آنکھ کا تارا ہے  گڈو کے کچھ دوست بہت شریر تھے  ایک دن اس کے دوست اس کے گھر آئے اور کہا کہ گڈو ہم نے تمہارے لئے آم کھانے کا پروگرام بنایا ہے  گڈو ان کی باتوں میں آ گیا  وہ اپنی امی سے اجازت لے کر دوستوں کے ساتھ چل پڑا  اچانک اس کو اپنی دادی جان کی نصیحت یاد آئی کہ بُرے کام سے ہمیشہ دور رہنا  جاری ہے  گڈو کے دوست گڈو کو آم کے باغ میں لے گئے اور خوب شرارتیں کیں، اتنے میں اچانک بارش ہو گئی  گڈو کے سارے دوست درخت پر چڑھ گئے، لیکن گڈو درخت پر چڑھ نہ سکا  اتنے میں باغ کا چوکیدار آ گیا اور کہنے لگا گڈو  تم یہاں پر کیا کر رہے ہو  تم تو ایک نیک بچے ہو  جی لالہ  یہ میرے دوست اچھے نہیں ہیں  لالہ نے کہا پھر ان سے دوستی نہ رکھو  تم گھر جاؤ میں ان شرارتیوں کو دیکھتا ہوں  گڈو بولا شکریہ لالہ  گڈو بارش میں بھیگ گیا  جب گھر آیا تو زکام ہو گیا  گڈو کو احساس ہو گیا کہ میرے دوست ہمیشہ بُرا راستہ دکھاتے ہیں  لہٰذا اس نے توبہ کی کہ آئندہ وہ اچھے لڑکوں سے دوستی رکھے گا  
شہزاد احمد  بچو  یہ بہت پرانے وقتوں کی بات ہے  ایک راجہ  تھا، جس کی سلطنت بہت وسیع تھی  اس کی رانی کا نام چندا تھا وہ بہت خوبصورت  اور عقلمند تھی  راجہ اسے بہت چاہتا تھا  ایک دفعہ رانی کی سالگرہ پر راجہ نے  اسے تحفے میں بہت قیمتی ہار دیا  سالگرہ کے کچھ دن بعد وہ ہار چوری ہو گیا،  جس کا راجہ، رانی کو بہت دکھ ہوا  راجہ نے دربار میں اعلان کیا کہ جو آدمی  اس ہار کو ڈھونڈ کر لائے گا، اس کو انعام سے نوازا جائے گا  یہ خبر کو سنتے ہی  لوگوں نے ان چوروں کو پکڑنے کی ٹھان لی اور وہ گروہوں میں بٹ کر ان کو پکڑنے  کی تگ و دو کرنے لگے  محل سے دور کچھ فاصلے پر ایک گاؤں تھا، جس میں ایک  بڑھیا اور بوڑھا رہتے تھے  ان کا ایک لڑکا تھا  بوڑھا اور بڑھیا بہت کمزور  ہو گئے تھے، اس لئے وہ کما نہیں سکتے تھے  جاری ہے  ان کا لڑکا قریب کے جنگل سے لکڑیاں  کاٹ کر لاتا اُنہیں بیچ کر اپنے ماں باپ کا اور اپنا پیٹ پالتا  ایک دن وہ  لکڑیاں کاٹ رہا تھا کہ اس نے کچھ فاصلے پر چند لوگوں کی آوازیں سُنیں  یہ  وہی چور تھے، جنہوں نے رانی کا ہار چُرایا تھا  وہ چھپ کر ان کی باتیں سننے  لگا ایک چور بولا، اس ہار کو یہاں دبا کر دوسری چوری کے لئے چلنا چاہیے  نہیں، اس ہار کو اپنے ساتھ ہی رکھیں گے، اگر کسی کو پتہ چل گیا تو وہ اسے لے جائے گا  دوسرا چور بولا  تیسرے چور نے کہا، نہیں، اس کو اس درخت کے نیچے دبا دیتے ہیں  یہاں سے کوئی نہیں لے جا سکتا  پہلے  دو چوروں کو یہ مشورہ پسند آیا، انہوں نے اس کو وہاں چھپانے کا فیصلہ کیا،  تینوں نے مل کر درخت کے نیچے گڑھا کھودا، جب ہار کو اس میں دبانے لگے تو  ایک نے کہا، دیکھو، یہاں پر کوئی دیکھ تو نہیں رہا  دوسرے چور نے اِدھر  اُدھر نظر دوڑا کر دیکھا اور کہا، کوئی نہیں ہے وہاں پر ایک طوطا بیٹھا  تھا، جو یہ سب کچھ دیکھ رہا تھا  ایک چور نے طوطے کو بھی ختم کرنے کی نیت سے  اس پر تیر چلایا لیکن تیر اس کے جسم کے بجائے پَروں پر لگا  جس سے کچھ پَر  جھڑ گئے  طوطا فوری اُڑا لیکن اُس ہی لڑکے کے پاس جا گرا، جو اُن کی باتیں سن  رہا تھا لڑکا طوطا اپنے ساتھ لے کر گھر چلا گیا، تاکہ اس کی مرہم پٹی  کر سکے  اس اثنا میں چور، دوسری واردات چوری کرنے چلے گئے  انہوں نے کئی  چوریاں کیں اور تمام مال اس گڑھے میں لا کر ڈال دیا  طوطا چند دن بعد ٹھیک  ہو گیا، اُس کے نئے پَر بھی نکل آئے  وہ لڑکے سے مانوس ہو گیا تھا  ایک دن راجہ  کا آدمی لڑکے کے گاؤں میں آیا، وہ چیخ چیخ کر کہہ رہا تھا کہ، بھائیو  آپ کو  یہ تو پتہ ہو گا کہ ہمارے راجہ کی رانی کا ہار چور چُرا کر لے گئے ہیں  راجہ  نے اعلان کیا ہے کہ جو شخص بھی اسے تلاش کرے گا، اُس کو انعام دیا جائے  گا  لڑکا یہ سن کر فوری گھر آیا اور اپنے ماں باپ کو بتایا  طوطے نے  لڑکے کی بات سن کر کہا، میرے آقا  میں اُس جگہ کو جانتا ہوں، جہاں وہ ہار  دبا ہوا ہے  دوسرے دن شام کو وہ لڑکا اور طوطا اس جگہ کُدال لے کر گئے  لڑکے  نے گڑھا کھودنا شروع کیا، کچھ دیر کے بعد انہوں نے اس گڑھے میں ایک گاگر  دیکھی، جب اسے نکال کر دیکھا تو اس میں بہت سے ہیرے جواہرات کے ساتھ وہ ہار  بھی تھا  دوسرے دن صبح ہی وہ لڑکا اور طوطا راجہ کے محل کی طرف روانہ  ہو گئے  پہلے تو سپاہیوں نے روکا، لیکن جب لڑکے نے ہار کا بتایا تو انہوں نے  اندر جانے دیا  راجہ نے آنے کا سبب پوچھا تو لڑکے نے کہا  راجہ صاحب  آپ رانی صاحبہ کو بلائیں  ہم ان کے لئے تحفہ لائے ہیں  جب رانی آئی تو اس  نے اس کو کھویا ہوا ہار پیش کیا، ہار دیکھتے ہی رانی بہت خوش ہوئی، اس نے  لڑکے کو شاباش دی اور انعام و اکرام سے نوازا  انعام دینے کے بعد راجہ  نے پوچھا کہ تمہیں اس ہار کا کیسے پتہ چلا  لڑکے نے طوطے کا سارا قصّہ بیان  کیا تو رانی نے طوطے کو بھی انعام میں سونے کی مالا دی، جو لڑکے نے طوطے کے  گلے میں ڈال دی  لڑکا امیر بن گیا تھا  اس کے ماں باپ کو جب معلوم ہوا کہ  ان کے بیٹے کو انعام ملے ہیں تو وہ خوشی سے پُھولے نہ سمائے، کیونکہ اب اُن  کی غربت کے دن ختم ہو گئے تھے  بچو  ایمانداری، محنت اور محنت کا پھل ضرور ملتا ہے  آپ بھی ایسا کریں گے تو یقینا پھل کھائیں گے  
جدون ادیب  میرا تعلق ایبٹ آباد کے ایک قدیم گاؤں سے ہے  والد صاحب گھر کے قریب ایک مہمان خانہ بنوانا چاہتے تھے، کیونکہ پرانی روایات کے مطابق کسی مرد مہمان کو گھر میں ٹھہرانے کی اجازت نہیں  اس کے لئے گاؤں میں حجرے ہوتے ہیں  دو مزدور وہاں کام کرنے لگے  ایک دن کھدائی کرتے ہوئے ایک مٹکا نظر آیا  مزدوروں نے والد صاحب کو بلایا  اتفاق سے ہم سب بہن بھائی کراچی میں تھے  البتہ ایک بھائی کے بیوی بچے وہاں تھے، جو سب جمع ہو گئے  مزدوروں نے مٹکا باہر نکالا  اس مٹکے کے اوپر ایک سانپ بیٹھا ہوا تھا، جسے مزدور نے پکڑ کر مار دیا اور والد صاحب کو اطلاع دیتے ہوئے بولا چچا  اس مٹکے میں سونا ہے  میرے والد صاحب نے آ کر مٹکے کا معائنہ کیا اور پوچھا تم کیسے کہہ سکتے ہو کہ اس میں سونا ہے  جاری ہے  مزدور نے یقینی انداز میں کہا چچا  سانپ اکثر سونے پر بیٹھتا ہے  یہ کوئی ضروری تو نہیں  میرے والد صاحب نے گڑھے کا مشاہدہ کرتے ہوئے کہا اور مزدور کو حکم دیا کہ مٹکے کو وہیں رہنے دے اور دیوار پاٹ دے  دونوں مزدور بہت مایوس ہوئے، مگر ظاہر ہے وہ اصرار نہیں کر سکتے تھے  پھر بھی وہ ہماری بھابی کے پاس گئے  انھیں بتایا وہ دوڑی دوڑی چلی آئیں  امی کو بھی یہ بات پتا چل گئی  وہ بھی آ گئیں اور سب والد صاحب سے اصرار کرنے لگے کہ مٹکے کو نکالا یا کم از کم توڑ کر دیکھا جائے، مگر والد صاحب نے سختی سے منع کردیا اور اپنی نگرانی میں سیمنٹ کے بلاک لگوا کر دیوار چنوا دی  جب یہ اطلاع کراچی پہنچی تو ہم تڑپ کر رہ گئے  والد صاحب اور والدہ سردیوں میں حسبِ معمول کراچی آئے تو ہم نے ان کی بہت خدمت کی اور اس مٹکے کو نکالنے پر اصرار کیا، مگر والد صاحب نے سختی سے منع کر دیا  پھر کسی کی ہمت نہ ہوئی، مگر میں بے چین رہا اور ایک دن والد صاحب کی خدمت میں حاضر ہو کر ان کو اپنا جھوٹا خواب سنایا اس مٹکے سے بڑی مقدار میں سونا نکلا ہے  یہ خواب غیبی اشارہ ہے  میں نے اپنے لہجے میں روحانیت پیدا کرنے کی کوشش کی اب حجت ختم ہو گئی ہے  اجازت دیں تو ایک دو بلاک نکال کر مٹکے کا راز فاش کر دوں  اگر ایسا نہ کیا تو  میں اپنا جملہ پورا نہ کر سکا والد صاحب مسکرائے اور بولے اصل خزانہ علم اور محنت ہے  ان فضول چکروں میں مت پڑو، کیونکہ بعض اوقات ایسے خزانے تباہی لاتے ہیں  مگر میں باز نہ آیا اور ایک ایک کر کے سب بہن بھائیوں سے ملا کہ وہ میرا ساتھ دیں، مگر کوئی بھی والد کے حکم کے خلاف جانے پر آمادہ نہ ہوا  تب میں نے بغاوت کا سوچا، قصہ مختصر جب سردیاں تھیں اور گاؤں میں کوئی نہ تھا تو میں نے دیوار کو احتیاط سے کاٹا  جب مٹکے کو توڑا تو وہ واقعی سونے اور جواہرات سے بھرا ہوا تھا  تب میں نے دیوار کو مزید بڑا کیا اور پورا مٹکا نکال لیا  احتیاطاً اس کے گرد بھی کھدائی کی، مگر اور کچھ نہ ملا  میں نے سارا خزانہ ایک بیگ میں بھر لیا اور اس سارے واقعے کی ویڈیو فلم بھی بنا لی، تاکہ کوئی بہن بھائی مجھ پر شک نہ کریں  پھر میں کسی کو بتائے بغیر کراچی کی ایک بس میں سوار ہو کر خیریت سے کراچی پہنچ گیا  پھر میں نے ایک چھوٹی سی دعوت کا اہتمام کیا  صحن میں جب سب دعوت سے لطف اندوز ہو رہے تھے تو میں نے اندر کمرے میں سونے سے بھرا بیگ والد صاحب کے قدموں میں رکھ دیا  میرا خیال تھا، وہ حیران اور خوش ہوں گے، مگر ان کا ردِ عمل بالکل مختلف تھا اور میرے بتائے بغیر وہ سمجھ گئے کہ میں نے یہ خزانہ کہاں سے حاصل کیا ہے  وہ ایک دم دکھی نظر آنے لگے اور بولے اگر تم واقعی سعادت مند اولاد ہوتے تو اس خزانے سے زیادہ اپنے باپ کی بات کو اہمیت دیتے  تم نے میرے حکم کی سراسر نافرمانی کی ہے  شاید میری تربیت میں کوئی کمی رہ گئی تھی  وہ الفاظ تھے کہ تیز دھار وار، جو تکلیف ان الفاظ سے ہوئی، اس کا درد آج تک محسوس کرتا ہوں  میں سراسر خسارے میں رہا  میرے بہن بھائی نافرمانی سے بچ گئے، سعادت مند کہلائے اور خزانے سے حصہ بھی پا لیا  
فرح علوی  ابا جان  مجھے پیسے کمانے کے لئے بیرون ملک جانا ہے  صارم اپنے ابو تابش صاحب سے مسلسل بحث کر رہا تھا  برخوردار  بیرونِ ملک جا کر بھی تو محنت ہی کرنی پڑے گی نا، وہاں کوئی بڑی پوسٹ تمہارے لئے تھالی میں تو رکھ کر نہیں بیٹھا  پاکستان سے کوئی ہنر سیکھ کر جاؤ گے تب ہی بیرونِ ملک میں کوئی کام کر سکو گے  اسی وقت اس کے دوست عمیر اور فہد وہاں آ گئے  ساری بات سن کر فہد نے کہا انکل  آپ ہماری بات مان لیں نا  آخر ہم تین دوست ہیں مل کر کچھ نا کچھ کر ہی لیں گے  تم تینوں محنت سے جی چراتے ہو  سارا سارا دن اِدھر اُدھر مارے مارے پھرتے ہو  کبھی بھی کسی کام کو ہاتھ تک نہیں لگایا اور وہاں بھی تم لوگ کسی ہنر کی بنیاد پر ہی جا سکو گے نا  جاری ہے  آخر تم لوگ اس بات کو سمجھتے کیوں نہیں ہو  صارم کے ابو نے اپنی بات نہایت اطمینان اور مضبوط لہجے میں کہی  ان کی باتوں کے جواب میں تینوں کچھ نہ بولے  صارم کے ابو نے اپنی انجینئر کی تعلیم مکمل کرتے ہی نوکری کی تلاش شروع کر دی، لیکن بے سود  تھک ہار کر انھوں نے اپنی دکان کھول لی، جس میں وہ موٹر سائیکلوں کی مرمت کا کام کرنے لگے  دیکھتے ہی دیکھتے ان کے کام میں ایسا نکھار پیدا ہوا کہ نوجوان ان کے پاس آ کر کام سیکھنے لگے  کام میں وسعت آنے لگی برابر کی کئی دکانیں بھی لے لیں  تابش صاحب اپنی محنت پر مطمئن اور بہت پُرسکون تھے  وہ اپنے سارے کام بہت نیک نیتی اور تندہی سے کرتے اور نوجوانوں کو اس بات کی تلقین کرتے رہتے کہ جتنی تعلیم ضروری ہے، اتنا ہی ہنرمند ہونا بھی ضروری ہے  تعلیم ہمیں جہالت سے نکالتی ہے، جبکہ ہنر ہمیں بھوکا نہیں مرنے دیتا  ایک دن تابش صاحب نے تینوں سے کہا تم لوگ میری ایک بات مان لو پھر میں تم لوگوں کے بیرونِ ملک جانے کا انتظام کرتا ہوں  کیا بات ہے ابا جان  جلدی بتائیں  ہم آپ کی ہر بات ماننے کو تیار ہیں  صارم جلدی سے اُٹھا اور ان کے قدموں میں آ کر بیٹھ گیا  تابش صاحب نے ان تینوں کی طرف باری باری دیکھا اور کہا تم لوگ میرے ساتھ کام کرو اور میرا ہنر سیکھ لو، میں تمھیں تمہارے کام کی اُجرت بھی دوں گا  ابا جان کی بات سن کر صارم نے فہد اور عمیر کی طرف دیکھا  تابش صاحب پھر بولے اب تم لوگ گھر جا کر خوب سوچ سمجھ لو  تابش صاحب کی بات سن کر تینوں گھر آ گئے  بہت سوچ سمجھ کر تینوں دوستوں نے فیصلہ کر لیا کہ وہ ضرور کام سیکھیں گے  اگلے دن ہی وہ تابش صاحب کے ورکشاپ پہنچ گئے  انھوں نے بڑی خوش دلی سے ان کو خوش آمدید کہا اور انھیں آتے ہی کام پر لگا دیا  ان تینوں نے بہت تندہی سے کام کرنا شروع کیا تو چند دنوں میں ہی کام میں ماہر ہو گئے  صارم نے تو باقاعدہ پوری موٹر سائیکل بنانا سیکھ لی تھی  اب اسے انجینئرنگ میں دلچسپی محسوس ہونے لگی تو وہ اور دل لگا کر کام کرنے لگا  وہ اپنے کام کرنے کی ویڈیوز سوشل میڈیا پر اپ لوڈ کرنے لگا  اس کے فالورز بڑھنے لگے تو صارم کو بہت حوصلہ ہوتا اپنے کام کی مہارت دیکھ کر  یہ چند دنوں کی بات مہینوں تک جا پہنچی  یہ تینوں دوست اپنے کام میں روز بہ روز ماہر ہوتے گئے  تابش صاحب نے اُجرت دینے کو کہا تھا، لیکن ڈیڑھ سال ہو چکے تھے، انھیں معمولی جیب خرچ کے سوا کچھ نہ دیا  تینوں یہ سمجھ رہے تھے کہ وہ ہمارے بیرونِ ملک جانے کے اقدامات کر رہے ہوں گے، اس لئے تو انھیں اُجرت نہیں ملی اور شاید وہ ہمیں اُجرت اسی صورت میں دینا چاہتے ہیں  صارم کو خیال آیا کہ جو اس نے موٹر سائیکل تیار کرنے کی ویڈیو بنائی ہے وہ اسے اپ لوڈ کر دینی چاہیے  یہ سوچتے ہی اس نے ویڈیو اپ لوڈ کی اور سو گیا  صبح تک رات کی اپ لوڈ کی ہوئی ویڈیو کے بے شمار ویورز ہو چکے ہیں  ایک کمنٹ امریکا کی مشہور کمپنی کے منیجر ڈیوڈ کی طرف سے تھا، جس نے لکھا تھا آپ جیسے ہنر مند نوجوانوں کی ہماری کمپنی کو ضرورت ہے  اگر آپ ہماری کمپنی میں کام کرنا چاہیں تو آپ کے تمام تر اخراجات ہم اُٹھانے کو تیار ہیں  ساتھ ہی رابطہ نمبر بھی لکھا تھا  ابا جان  یہ دیکھیں  صارم نے کہا اور موبائل ان کے سامنے کر دیا  اس پیشکش پر تابش صاحب بھی خوش ہوئے بغیر نہ رہ سکے  ورکشاپ پہنچ کر تابش صاحب نے تینوں کو محنت اور توجہ سے کام کرتے دیکھا  پھر تینوں کو اپنی گاڑی میں بٹھایا اور روانہ ہو گئے  وہ تینوں حیران تھے کہ آخر وہ انھیں کہاں لے جا رہے ہیں  گاڑی تین بڑی بڑی دکانوں کے سامنے آ کر رک گئی  چاروں گاڑی سے اُترے  تابش صاحب نے آگے بڑھ کر تین بھاری لفافے اور تین چابیاں ان کی طرف بڑھاتے ہوئے کہا یہ چابیاں ان دکانوں کی اور یہ لفافے، ان میں تمہاری پورے ایک سال کی تنخواہ ہے  مجھے امید ہے کہ آئندہ بھی تم لوگ محنت کو اپنا شعار بنا کر خوب تندہی سے کام کرو گے  ان کی فراست تینوں کی سمجھ میں آ گئی تو انھوں نے رشک بھری نگاہوں سے ان کی طرف دیکھا  انھوں نے تابش صاحب کا شکریہ ادا کیا  بیٹا  میری ایک بات یاد رکھنا کہ کسی بھی معاشرے کے لئے ہنرمند نوجوان ایک بہت بڑا اور قیمتی سرمایہ ہوتے ہیں  صارم تمہاری ویڈیوز دیکھ کر دوسرے ممالک کتنا متاثر ہو کر تمھیں وہاں بلا رہے ہیں تو سوچو کہ اس ملک کو تمہاری کتنی ضرورت ہو گی  تابش صاحب کی بات سن کر تینوں نے آپس میں دیکھا اور یہ عہد کیا کہ وہ اپنے ملک کی بقا کے لئے ناصرف خود، بلکہ دوسروں کو بھی ہنر سکھائیں گے، تاکہ ہمارے ملک سے بھوک کا خاتمہ ہو اور نوجوان آسانی سے ہنر حاصل کر سکیں  
محمد فاروق دانش  بیٹا  مجھے گھر سے نہ نکالو، میں اولڈ ہاؤس نہیں جانا چاہتا  بوڑھے شخص نے بیٹے سے التجا کی  التجا کو سننے والے نے ان کی بات کو قابلِ توجہ نہ سمجھا  مجھے ایک نگراں کے طور پر ہی یہاں رہنے دو، میں تم سب کے چھوٹے موٹے کام کر دیا کروں گا  اس کے لہجے میں عاجزی تھی بس سر چھپانے کی جگہ  سامنے والا شاید کسی طور ان کے ساتھ ہمدردی کرنے کے لئے تیار نہ تھا  بیٹا راحیل  میں اسکوٹر پر باہر جا رہا ہوں، کیا تم میرے ساتھ چلو گے  نعیم صاحب نے آواز لگائی  جی ابو  میں چلوں گا  دوسرے کمرے سے آواز آئی  کچھ ہی لمحوں میں راحیل وہاں پر موجود تھا  ابا کی آواز سن کر بھلا سہیل اور بینا کیسے چپ رہتے، وہ بھی فوراً دوڑے آئے  جاری ہے  ارے بھئی  یہ کیا  انھوں نے جھینپنے کی اداکاری کرتے ہوئے کہا میری گاڑی کی حالت ایسی نہیں کہ میں تم سب کو سوار کرا سکوں  نہیں، ہم بھی جائیں گے  وہ دونوں چلائے ورنہ راحیل بھی نہیں جائے گا  انھوں نے اتراتے ہوئے کہا  اچھا  تو پھر میں اکیلا ہی چلا جاتا ہوں  انھوں نے شوخی سے جانے کی اداکاری کی تو تینوں نے منہ بسور لیے  ارے بھئی  میں تو مذاق کر رہا تھا، چلو، سب چلتے ہیں  یہ کہہ کر نعیم صاحب نے بینا کو گود میں لیا اور ان دونوں کا ہاتھ پکڑ کر گھر سے باہر نکل گئے  کمرے میں سناٹا چھایا ہوا تھا  دیوار پر لٹکی پرانی تصویر خاموشی سے وقت کی گواہی دے رہی تھی  اس تصویر میں ایک مسکراتا ہوا شخص مرکز میں تھا جس کے بازؤوں میں اس کے ننھے بچے خوشی سے چمٹے ہوئے تھے  بچوں کے چہروں پر بے فکری اور باپ کے لمس کی گرم جوشی جھلک رہی تھی  اب برسوں بعد، وہی تصویر ایک خاموش فریاد بن چکی تھی، یہ قدر سے بے قدری کی طرف جانے والے لمحات تھے  علی اور سارا، دونوں تصویر کے سامنے کھڑے تھے  علی نے نظر اُٹھا کر تصویر کو غور سے دیکھا، جیسے ماضی کو کسی احساس کے تناظر میں جھانکنے کی کوشش کر رہا ہو  دیکھو سارا  دادا جی کتنے خوش تھے بابا اور چاچو کے ساتھ  علی کی آواز میں ایک عجیب سی اُداسی شامل تھی  ہاں اور پھوپھو بھی  سارا نے تصویر کو غور سے دیکھا، ہلکی سی مسکراہٹ اُس کے چہرے پر بکھر گئی پتا ہے، دادا کہا کرتے ہیں کہ انھوں نے میرے بابا کو کندھوں پر بٹھا کر بہت گھمایا پھرایا تھا، اور چلنا بھی سکھایا تھا  یہ تصویر محض ایک یادگار نہیں تھی، بلکہ ان کے دلوں میں چھپی ہوئی ایک کائنات تھی  ایک ایسی دنیا جس میں دادا کی نرم آواز، ان کے باتیں کرنے کا انداز اور محبت بھرے ہاتھوں کا لمس سب کچھ اب ایک خواب بن چکا تھا  چند برس پہلے، اس گھر میں ہر فرد مطمئن زندگی گزار رہا تھا، مگر وقت نے رنگ بدلا اور خوشیوں کی جگہ بے حسی نے لے لی  بوڑھا باپ، جس نے اپنی پوری زندگی بچوں کی عمدہ پرورش کی تگ و دو میں گزار دی تھی، اب اس گھر میں اجنبی بن چکا تھا  آج اس گھر پر ان کے بچوں کا حکم چلتا ہے، وہی ہوتا ہے جو بہو بیٹا چاہتے ہیں  وہ سوچوں میں مگن تھے  آج وہ بے بس ہو چکے تھے  بڑھتی عمر اور کچھ بیماریوں نے ان کو جسمانی اور اعصابی طور پر کمزور اور نفسیاتی مریض بنا دیا تھا  وہ تمام دن گھر کے کسی نہ کسی کام میں مصروف رہنے لگے تھے  ابو  ہمارے بچے بڑے ہو رہے ہیں، اس لئے گھر چھوٹا پڑ رہا ہے  راحیل نے والد سے کہا  تو پھر  شہر میں ایک عمدہ اولڈ ہاؤس بنا ہے، وہاں آپ جیسے بزرگوں کے لئے بڑی سہولیات ہیں  سہیل جانے کیا کیا تعریفیں کرتا رہا  ان کی آنکھوں کے گرد اندھیرا چھانے لگا  انھوں نے کبھی سوچا بھی نہ تھا کہ جس گھر کو انھوں نے اتنی محنت سے تعمیر کیا تھا، آج اس کے دروازے انھی پر بند ہونے جا رہے تھے  وہاں کا خرچہ ہم اُٹھا لیں گے  دوسرے بیٹے نے اپنی جھینپ مٹائی  دونوں بیٹے مل کر مجھے گھر سے نکالنا چاہ رہے ہیں  انھوں نے اپنے دوست سے کہا  آخر کیوں  تمہارے بیٹوں کو کیا ہو گیا ہے  دوست نے سوال کیا  ہاں بھائی برکت  میرے بچے ہی  اب میرے نہیں رہے  اس کی آنکھوں میں نمی جھلکنے لگی  تم ایک بار پھر ان کو سمجھاؤ، مذہب کا حوالہ دو  ٹھیک ہے، میں یہ کر کے دیکھتا ہوں  انھوں نے آنسو پونچھتے ہوئے کہا اور گھر آ گئے  گھر آ کر انھوں نے دلائل اور مذہبی حوالے دیے تو شاید راحیل کے دل میں رحم آ گیا  دونوں بیٹوں نے مشورہ کیا اور اسٹور روم کی صفائی کر کے وہاں والد کا بستر ڈال دیا  وہ باپ، جو کبھی بچوں کے لئے دنیا بھر کے خواب سجاتا تھا، اب اپنے گھر کے اسٹور کا حصہ بن چکا تھا  پوتا، پوتی علی اور سارا کا دل دادا کے پاس بیٹھ کر بہلتا تھا  انھیں سکون ملتا، جیسے دادا کے لفظوں میں کوئی جادو ہو  وہ اکثر ان کے پاس جا بیٹھتے تھے، دادا انھیں پرانی کہانیاں سناتے دلیری کی، محبت اور قربانی کی  ان کے اس عمل پر وہ دونوں بہوئیں تو قطعی خوش نہ تھیں، ان کا بس چلتا تو انھیں کب کا چلتا کر دیتیں  علی دادا کے ہاتھ تھام کر کہتا دادا جی  آپ کے ہاتھ کتنے مضبوط ہیں  ادا مسکرا کر جواب دیتے یہ ہاتھ تمہارے بابا کو تھامنے کے لئے مضبوط تھے، لیکن میرا دل ہمیشہ نرم رہا ہے، بیٹا  انھوں نے پیار سے ان کے سر پر ہاتھ پھیرتے ہوئے کہا  وقت گزر رہا تھا، اسٹور روم کی گھٹن میں ان کی حالت دگرگوں ہو رہی تھی، لیکن کوئی پوچھنے والا نہ تھا، پوتا پوتی ہی ان کی دل جوئی کرتے رہتے تھے  ایک دن دوپہر کے وقت نعیم صاحب آرام کر رہے تھے کہ اچانک کسی کے چیخنے کی آواز سے وہ ہڑبڑا کر اُٹھ بیٹھے  کھڑکی میں انھوں نے ایک عجیب منظر دیکھا، تین افراد راحیل کے دونوں بچوں کو کھینچ کر اپنی کار کی طرف لے جانے کی کوشش کر رہے تھے، سارا زور سے چلائی تھی، اسی کی آواز سے وہ اُٹھ گئے تھے  سخت گرمی کے دن تھے اور سڑک پر سناٹا، بچے شاید آئس کریم لینے نکل گئے تھے  اے  ٹھیرو  رکو  انھوں نے کھڑکی سے آواز لگائی، لیکن وہ آواز کہاں جاتی، انھوں نے اُٹھ کر بیرونی دروازے کی طرف جانے میں دیر نہیں لگائی تھی  اچانک، جانے اُن میں کہاں سے طاقت آ گئی تھی  رکو  تم میرے بچوں کو اغوا کر کے نہیں لے جا سکتے  انھوں نے ان میں سے ایک آدمی کو پکڑ کر کھینچا  ارے ہٹو بڑے میاں  اس نے انھیں زور سے دھکا دیا، وہ لڑکھڑائے، لیکن دوبارہ دوسرے پر حملہ آور ہوئے  جب یہ صورتِ حال ہوئی تو بچے دونوں کے ہاتھوں سے نکل گئے  ان کے تیسرے ڈرائیور ساتھی نے حالات بگڑتے دیکھے تو اندر سے گن لوڈ کرتا ہوا تیزی سے گاڑی سے باہر نکلا  بچو  گھر کی طرف دوڑو  انھوں نے بچوں کو ہوشیار کر کے بھگایا، اس اثنا میں ڈرائیور نے فائر کر دیا  دو گولیوں سے تو وہ بچ گئے  تیسری گولی ان کی ٹانگ میں لگی، وہ کراہ کر گر پڑے  اس نازک صورتِ حال میں پکڑے جانے کے ڈر سے وہ تینوں کار میں دبک کر فرار ہو گئے  نعیم صاحب سڑک پر پڑے تھے، ان کی ٹانگ سے خون بہہ رہا تھا  بچوں نے جب گھر پر جا کر بتایا تو انھیں ایمبولینس میں اسپتال پہنچایا گیا  دا دا  اگر آپ نہ آتے تو یہ لوگ ہمیں کہیں لے جاتے  علی کہہ رہا تھا  آپ کو کچھ ہو جاتا تو  سارا نے کہا  وہ بلک بلک کر رو رہے تھے  دادا نے دونوں بچوں کو اپنی بانہوں میں سمیٹ لیا  انھیں ایسا لگا جیسے اپنے راحیل اور بینا کو گلے سے لگا لیا ہو  راحیل اور سہیل ملنے کے لئے وارڈ میں داخل ہوئے تو دادا اور پوتوں کی گفتگو ان دونوں کے دل میں اُتر گئی  ان کے اندر ہل چل مچ گئی  ایسا لگا جیسے احساس پر جمی برسوں کی دھول صاف ہو رہی ہو  وہ دونوں شرمندہ شرمندہ سے اپنے ابو کے پاس آئے، جھکے اور ان کے کانوں میں دھیمی آواز میں کہا ابا  ہمیں معاف کر دیں، ہم نے آپ کے ساتھ اچھا سلوک نہیں کیا  آپ کو وہ کچھ نہیں دیا، جو آپ ہی کا تھا، جس کے آپ حق دار تھے  بوڑھے باپ نے آنکھیں کھولیں  ان کے ہونٹوں پر ہلکی سی مسکراہٹ پھیل گئی، جیسے وہ برسوں سے صرف یہی جملے سننے کے انتظار میں تھے  میرے بچو  محبت کبھی بوجھ نہیں ہوتی، بس وقت پر پہنچاننے کی ضرورت ہوتی ہے  اُن کی ٹانگ سے آپریشن کے ذریعے گولی نکال دی گئی تھی  کچھ دن کے علاج کے بعد، اسپتال سے گھر آ گئے  اب وہ گھر کے مالک کی حیثیت سے لائے گئے تھے  انھوں نے ثابت کیا تھا کہ رشتے اصل محبت کی پہچان ہوتے ہیں، اپنے پرائے کا فرق محض وقت پڑنے پر ہی آشکار ہوتا ہے  راحیل نے کمرے کی تصویر بدل کر ایک نئی تصویر آویزاں کی  اس میں دادا اپنے، بیٹوں، بہوؤں اور پوتا، پوتی کے ساتھ بیٹھے مسکرا رہے تھے  اس بار تصویر احساس، محبت اور سچائی کی کہانی نمایاں تھی  
فرح علوی  کاشف غریب والدین کی اکلوتی اولاد تھا، پھر بھی  اس کے والدین نے اسے شہزادوں کی طرح پالا تھا، اس لئے اس کا مزاج بھی  شہزادوں والا تھا  کالج میں لڑکے اسے امیر گھرانے کا فرد سمجھتے تھے  وہ اپنے  رکھ رکھاؤ سے لگتا بھی ایسا ہی تھا  اس کے والد عظمت صاحب اپنا خون پسینا  بہا کر بیٹے کی تعلیم و تربیت کر رہے تھے  آج وہ ناشتہ کیے بغیر صبح صبح ہی  دکان پر چلے گئے تھے  کاشف بھی کالج کے لئے تیار ہونے لگا  اس کی والدہ نے  کہا بیٹا  کالج جاتے ہوئے اپنے بابا کے لئے ناشتے کا ٹفن لیتے جانا، آج وہ  ناشتہ کیے بغیر چلے گئے ہیں  جی ٹھیک ہے امی جان  کاشف نے کہا اور  ٹفن لے کر گھر سے روانہ ہو کر اپنے بابا کی دکان پر پہنچ گیا  جاری ہے  اس کے والد  کپکپاتے ہاتھوں سے کھلونوں کو ایک ترتیب سے رکھ رہے تھے  اس کے والد کی  پیشانی دھوپ کی تپش سے پسینے سے تر تھی  بابا جانی  کاشف نے آہستہ سے کہا  عظمت  صاحب نے اپنے کپکپاتے ہاتھ روک کر چونکتے ہوئے بیٹے سے کہا ارے کاشف  بیٹا  تم کالج کیوں نہیں گئے ابھی تک، تمھیں دیر ہو رہی ہے  انھوں نے  مسکراتے ہوئے کہا  ان کے لہجے میں بیٹے کے لئے بے انتہا محبت تھی  ایک لمحے  کے لئے کاشف کو محسوس ہوا کہ کیا وہ باپ کی محنت، شفقت اور قربانیوں کا حق  کبھی ادا نہیں کر سکے گا  کیا بات ہے بیٹا  تمہاری طبیعت تو ٹھیک ہے نا  باپ کے لہجے میں فکر مندی عیاں تھی  بابا  جانی  میں بالکل ٹھیک ہوں  آپ ناشتہ کریں  ماں نے بتایا تھا کہ آپ صبح ناشتہ  کیے بغیر یہاں آ گئے  کاشف نے ناشتے کا ٹفن والد صاحب کی طرف بڑھایا  اچھا،  ٹھیک ہے بیٹا  میں کر لوں گا ناشتہ  اب تم کالج جاؤ، دیر نہ ہو جائے  عظمت  صاحب نے کہا اور ٹفن پکڑ کر اپنے جوتے ایک طرف اُتار کر ناشتہ کرنے  لگے  کاشف جانے کے لئے مڑا تو اس کی نظر والد کے جوتوں پر پڑی، جو ایڑیوں کی  جگہ سے گھس چکے تھے اور ان جوتوں کی بہت ساری جگہوں پر مرمت کی گئی تھی  وہ  چند لمحے ان جوتوں کی جانب دیکھتا رہا  پھر اس نے باپ کے چہرے کی جانب  دیکھا  کاشف اپنے والد کی غربت کا بوجھ دل پر لیے بھاری قدموں سے کالج آ  گیا  آج کسی لیکچر میں اس کا دل نہ لگا  وہ مسلسل یہی سوچ رہا تھا کہ میں  اپنی سرگرمیوں میں گم ہو کر اپنے والدین کو فراموش کر چکا ہوں  میں کاغذی  ڈگریوں کی خاطر انسانیت کے وقار کو بھول چکا ہوں  میں پڑھائی چھوڑ کر کام  میں بابا کا ہاتھ بٹاؤں گا  اپنے دل میں عہد کر کے کاشف اُٹھا ہی تھا کہ  دوسرے لمحے اسے خیال آیا، تعلیم چھوڑنے سے میرے والدین بہت دکھی ہوں  گے  کیوں نہ میں جز وقتی نوکری تلاش کر لوں  واپسی پر اس کی نظر دکانوں کے  دروازوں پر تھی کہ شاید کہیں کوئی اشتہار لگا ہو  آخر اسے ایک اشتہار نظر  آیا تو وہ دکان کے اندر چلا گیا  دکان دار نے اس کی قابلیت کو دیکھتے ہوئے  معقول تنخواہ پر اسے رکھ لیا  یہ کپڑے کی ایک بہت بڑی دکان تھی  کام ملتے ہی  کاشف مطمئن ہو گیا  وہ خوشی خوشی گھر آیا  ہاتھ منہ دھو کر چارپائی پر کھانا  کھانے بیٹھ گیا  بیٹا  آج تمھیں آنے میں بہت دیر ہو گئی ہے  میں پریشان تھی  ماں نے کاشف کے سامنے کھانا رکھتے ہوئے متفکر لہجے میں کہا  جی  ماں مجھے ایک بہت ضروری کام تھا  اس لئے تاخیر ہو گئی  اب میں روزانہ دیر سے  آیا کروں گا  اس کی وجہ بعد میں بتاؤں گا  خیر آپ چھوڑیں، میرے ساتھ کھانا  کھائیں  کھانا ختم کر کے کاشف کمرے میں آ کر اپنی الماری کے پاس آ کر کھڑا  ہو گیا  الماری میں اس کے سوٹ، کتابیں اور تھوڑا سا ضرورت کا سامان رکھا  ہوا تھا  اپنے مہنگے کپڑے اور کتابیں دیکھ کر سوچوں نے پھر اسے اپنے حصار  میں لے لیا  والدین تو اتنے شفیق ہوتے ہیں کہ اولاد کے پیر میں کانٹا تک  چبھا برداشت نہیں کرتے اور اولاد  اولاد تو ان کے پھٹے ہوئے جوتوں سے  بھی بے خبر ہوتی ہے  میرے والدین بھی میرے لئے کیا کچھ نہیں کرتے  میرے  پسندیدہ کھانے، میرے پسندیدہ کپڑے، جوتے اور موبائل  میری کوئی خواہش کبھی  رد نہیں کی گئی، بلکہ زبان پر آنے سے پہلے پوری کر دی جاتی ہے  ابھی وہ  سوچوں میں گم تھا کہ امی نے کمرے میں آ کر کہا بیٹا  کیا بات ہے تمہاری  طبیعت ٹھیک نہیں لگ رہی  پیاری ماں  میں ٹھیک ہوں  کاشف نے خود کو  مطمئن کرنے کی کوشش کرتے ہوئے کہا اور الماری کھولی  اس میں سے مٹی کا گلا  نکالا، جس میں اس نے پیسے جمع کیے ہوئے تھے  گلا توڑ کر پیسے نکال کر جیب  میں ڈال لیے اور ماں سے اجازت لے کر اپنے والد کے پاس آ گیا  وہ دکان بند  کرنے والے تھے  بابا  مجھے نئے جوتے خریدنے ہیں  کاشف کی بات سن کر  عظمت صاحب کچھ پریشان ہوئے کہ ان کے پاس تو اتنے پیسے ہی نہیں ہیں اور آج  اتنی سیل بھی نہیں ہوئی تھی، لیکن عظمت علی پھر بھی بیٹے کی محبت میں اُٹھ  کر اس کے ساتھ بازار چل دیے  کاشف نے جو جوتا پسند کیا وہ کافی مہنگا  تھا  کاشف کی ضد تھی کہ اسے یہی جوتا لینا ہے  عظمت صاحب جوتے کی قیمت ادا  کرنے لگے تو کاشف نے مسکراتے ہوئے باپ کو جوتے کی قیمت ادا نہ کرنے دی اور  اپنی جیب سے رقم ادا کر کے اپنے والد کے پیروں میں اپنے ہاتھوں سے جوتے  پہنائے  اپنے والد کے قدموں کو چھوتے ہوئے کاشف کے اندر ایک سکون سا دوڑ  گیا  اس نے ماں کے لئے شال خریدی اور مٹھائی، پھل اور گوشت لے کر گھر آ  گیا  کاشف کے لبوں پر اطمینان بھری مسکراہٹ دیکھ کر اس کے والدین بھی خوش  تھے  آج رات اس کی والدہ نے بہت مزے دار کھانا بنایا  کھانا ختم ہوتے ہی کاشف  کمرے میں گیا اور تھوڑی دیر بعد باہر آیا  والدین نے اس کی طرف سوالیہ  انداز سے دیکھا  بابا جانی  امی جان  یہ میری پیشگی تنخواہ ہے اور کچھ  پیسے میرے پاس جمع تھے  مجھے کپڑے کی ایک دکان میں اچھی تنخواہ پر کام مل  گیا ہے  کالج کے بعد اب میں وہیں جایا کروں گا  اب بابا  اتنی محنت مشقت والا  کام نہیں کریں گے، بلکہ اپنا پسندیدہ کام یعنی مطالعہ کیا کریں گے  کا شف  کی بات سن کر دونوں مسکرا دیئے  بیٹے کی فرمانبرداری والدین کے لئے اس قدر  مسرت کا باعث بنی کہ دونوں نے آگے بڑھ کر بیٹے کو گلے لگا لیا  
شاہ زیب  کہوٹہ کے نواحی گاؤں میں ایک آٹھ سالہ بچہ فہد رہتا تھا  اُس کا باپ تھا، اور ماں بیماری کے باعث بستر پر تھی  گھر کی مالی حالت بہت خراب تھی، فہد کے تعلیمی اخراجات نہیں اُٹھا سکتے تھے اس کے باوجود وہ اسکول جانے کا شوقین تھا  ہر صبح وہ پرانے جوتے، مٹی سے اٹے کپڑوں اور خالی بستے کے ساتھ اسکول جاتا، اور سب سے آگے بیٹھ کر توجہ سے سبق سنتا  ایک دن ماسٹر صاحب نے پوچھا فہد، تمہارے پاس نہ کاپی ہے، نہ کتاب، تم کیسے پڑھتے ہو  فہد نے مسکرا کر جواب دیا ماسٹر جی، میں لفظ دل میں لکھتا ہوں اور رات کو امی کو سنا کر پکا یاد کر لیتا ہوں یہ سن کر ماسٹر صاحب کی آنکھیں بھر آئیں  اسکول کے دوسرے بچے ہاف ٹائم میں کھیلنے چلے جاتے، لیکن فہد وہیں بیٹھ کر دیوار پر لفظ لکھتا رہتا اور تین چھوٹے بچوں کو آواز لگا کر پڑھاتا  جاری ہے  ایک استاد نے اسے ایسا کرتے دیکھا تو پوچھا کہ وہ یہ کیوں کر رہا ہے  فہد نے معصوم لہجے میں کہا میری امی کہتی ہیں جو بانٹتا ہے، وہی بڑا بنتا ہے  میں علم بانٹ رہا ہوں  یہ بات آہستہ آہستہ پورے گاؤں میں پھیل گئی  گاؤں کا ایک شخص جو بیرونِ ملک چلا گیا تھا جب واپس آیا تو اُس نے یہ بات سنی تو اُس نے اسکول میں ایک فہد لرننگ کارنر بنوایا، جہاں اب ہر وہ بچہ آتا ہے جس کے پاس کتاب یا کاپی نہیں  آج فہد خود بھی پڑھ رہا ہے اور دوسروں کو بھی پڑھا رہا ہے  سب اسے ننھا استاد کہتے ہیں  بچو  آپ اپنے اطراف میں دیکھیں بہت سے ایسے بچے ہوں گے جو پڑھنا تو چاہتے ہوں گے لیکن اپنے حالات کی وجہ سے پڑھ نہیں سکے  اگر ایک بچہ فارغ اوقات میں کسی ایک بچے کو پڑھا دے تو ہمارے ملک میں خواندہ افراد کی تعداد میں اضافہ ہو سکتا ہے  
زینب شہزاد  یوسف صاحب کی شاہی جیولرز شہر کی سب سے مہنگی دکانوں میں شمار ہوتی  وہ قیمتی ہیرے، سونے اور چاندی کا کاروبار کرتے تھے، لیکن ان کا مقصد زیادہ سے زیادہ نفع کمانا تھا  ایک دن ایک سادہ لباس میں ایک بوڑھا آدمی دکان پر آیا  اس نے جیب سے ایک پرانی، مگر خوبصورت انگوٹھی نکالی اور کہا بھائی  میں یہ انگوٹھی بیچنا چاہتا ہوں، مگر اس کی قیمت ایمان داری سے نکالنا  یوسف نے انگوٹھی کو ہاتھ میں لیا  جاری ہے  سرسری نظر ڈالی اور بولا یہ بہت پرانی ہے، زیادہ قیمت نہیں ملے گی، بس چار ہزار روپے دے سکتا ہوں  بوڑھا شخص مسکرا کر بولا اس انگوٹھی میں قیمتی ہیرا جڑا ہوا ہے اور تم نے اس قدر کم قیمت لگائی ہے  بوڑھے کی بات سن کر یوسف حیران رہ گیا  بوڑھے نے ایک نظر دکان پر ڈالی اور کہا یاد رکھو، جو چیزیں تمہیں نفع دیتی ہیں، وہی چیزیں غلط نیت سے نقصان بھی دے سکتی ہیں  بوڑھا شخص چلا گیا اور یوسف سوچ میں پڑ گیا  اس دن کے بعد سے اس نے سچائی اور ایمان داری کو اپنے کاروبار کا اُصول بنا لیا  کچھ دنوں بعد ہی لوگ شاہی جیولرز کو صرف قیمتی زیورات سے ہی نہیں، بلکہ ایمان داری کے لئے بھی جاننے لگے  
عائشہ اصغر  گرمی کے دن تھے  بچے ضد کر کے دادا جان کے ساتھ جھیل کے پاس وقت گزارنے آ گئے تھے  دادا جان چادر بچھا کر درخت کے نیچے قدرے سائے اور پُرسکون والے گوشے میں بیٹھ گئے  دادا جان کے قریب ہی ایک ٹوکری رکھی تھی جس میں کھانے پینے کی چیزیں تھیں  قریب ہی بچے اُچھلتے کودتے شور مچا رہے تھے  دادا جان کچھ دیر انھیں یونہی دیکھتے رہے، پھر اخبار نکال کر نیم دراز ہو گئے  اچانک ایک تھپڑ کی آواز اور پھر مریم کی اُبھرتی سسکیوں پر چونک کے سیدھے ہوئے  اخبار ایک طرف رکھتے ہوئے وہ ان کی جانب متوجہ ہوئے  تم بہت بدتمیز ہو گئی ہو مریم  دس سالہ احمد خود سے دو سالہ چھوٹی بہن پر چیخ رہا تھا  بھیا  یہ میں نے نہیں پھینکی  جاری ہے  مریم گالوں پر ہاتھ رکھے، روتے ہوئے صفائیاں پیش کرنے لگی  جھوٹ نہیں بولو، تم نے ہی سحر کی گیند جھیل میں پھینکی ہے  احمد نے غصے سے کہا  میں نے نہیں پھینکی بھیا  وہ زور و شور سے رونے لگی  دادا جان نے یہ منظر دیکھتے ہوئے آواز لگائی احمد، مریم، سحر، علی، مدثر یہاں آ جاؤ سب  دادا جان کی آواز پر سب کھیل چھوڑ کر فوراً ان کے پاس آ گئے  جی دادا جان  یہاں بیٹھو بچو  دادا جان نے چادر پر بیٹھنے کا اشارہ کیا تو سب بیٹھ گئے  دادا جان نے ہاتھ بڑھاتے مریم کو اپنے پاس بٹھایا اور پھر نرمی سے اس کے سرخ گالوں سے آنسوؤں کو صاف کیا  بچو  آج میں تمھیں ایک بات بتاتا ہوں  تم ہمیشہ اسے اپنی زندگی میں یاد رکھنا  بہنیں پھول ہوتی ہیں، انھیں رلایا نہیں کرتے  بہنوں سے سخت انداز میں بات نہیں کرتے  کسی کی بھی باتوں میں آ کر ان سے اپنا رشتہ نہیں توڑتے  بھائی اور بہن کے رشتے کو اتنا مضبوط ہونا چاہیے کوئی کچھ بھی کہہ دے، تم ہمیشہ ایک چٹان کی طرح اپنی بہن کے آگے ڈھال بنے رہنا  بہنوں کا دل بہت نرم اور محبت بھرا ہوتا ہے  ایک طویل عرصہ بہنوں کے ساتھ گزارتے ہیں، ان کی پوری زندگی آپ کے آگے کھلی کتاب کی مانند ہوتی ہے  بھائیوں سے بہتر کون جانتا ہو گا بہنوں کی عمدہ فطرت کو  دادا جان کی آنکھیں نم ہو گئی تھیں میں بھی نا سمجھی میں اپنی بہن سے سختی سے پیش آتا تھا، اب پشیمان ہوتا ہوں  وہ میری بہت پیاری گڑیا ہے  بہت فرمانبردار بھی ہے  میں اب بھی فون پر ہر بات میں اس سے مشورہ کرتا ہوں  وہ بہت سمجھ دار ہے  دادا نے پھر کہا احمد  گیند بہنوں سے زیادہ قیمتی نہیں  اگر کوئی قیمتی ہے تو وہ آپ کی بہن ہے  آپ پہلے نرمی سے پوچھتے تم نے سیدھا تھپڑ لگا دیا  یہ بالکل بھی اچھی بات نہیں  بہنوں پر ہاتھ نہیں اُٹھاتے  تم اسے نرمی سے سمجھاتے کہ اس نے ایسا کیوں کیا  پھر اسے سمجھاتے  بہنیں وہ پھول ہوتی ہیں جن کا اگر خیال نہ رکھا جائے تو وہ مرجھا جاتی ہیں  اپنے اپنے پھولوں کو مرجھانے نہیں دینا  ان ہی کی وجہ سے گھروں میں بہار ہے  دادا جان کی بات پر سب جذباتی سے ہو گئے  احمد شرمندہ نظر آ رہا تھا  اور سحر بھی  مریم  مجھے معاف کر دو، بس مجھے غصہ آ گیا تھا  احمد مزید شرمندہ تھا  بہنوں سے بدلہ نہیں لیتے بچو  اگر ہمیں ان سے کوئی شکایت ہو تو بات کر کے مسئلے کو حل کر لینا چاہیے، لیکن کبھی انھیں نقصان نہیں پہنچانا چاہیے  دادا نے نرم مسکراہٹ کے ساتھ کہتے ہوئے احمد کے سر پر ہاتھ رکھا  مریم  میں اب تم پر کبھی ہاتھ نہیں اُٹھاؤں گا، نہ تمھیں ڈانٹوں گا  احمد بہن سے محبت بھرے لہجے میں گویا ہوا  دادا جان یہ منظر دیکھ کر پُرسکون ہو گئے  
علیشہ خان  صارم جنگل کے قریب اپنی ماں کے ساتھ گاؤں میں رہتا تھا  ایک دفعہ اس کی والدہ سخت بیمار پڑ گئیں، جسے گاؤں کا طبیب ٹھیک نہ کر سکا  انھوں نے اسے بتایا کہ اس کا علاج شہر میں ہونا چاہیے  اس کے پاس اتنے پیسے نہیں تھے  وہ اپنے پریشان ذہن کے ساتھ کسی کی مدد لینے جا رہا تھا  راستہ جنگل سے گزر کر جاتا تھا  اس نے کسی کے رونے کی آواز سنی  اس نے برگد کے درخت کے سامنے ایک بونا پریشان کھڑا پایا  جاری ہے  اس کے پوچھنے پر بونے نے اسے بتایا کہ اس کی نزدیک کی عینک گم ہو گئی ہے  صارم نے اس کی مدد کرنے کا فیصلہ کیا اور کچھ ہی دور اسے سونے کے فریم والی ایک عینک نظر آئی  شیطان نے اسے اپنی ماں کے علاج کے لئے چوری کرنے کی ترغیب دی، لیکن اس کے ضمیر نے اسے اجازت نہیں دی اور اس نے عینک بونے کو واپس کر دی  بونا بہت خوش ہوا  اس نے صارم سے کہا کہ وہ جو چاہے اسے دے دے گا  صارم نے اپنی ماں کی بیماری کا بتایا اور بونے نے اسے ایک جڑی بوٹی دی جس کے استعمال سے اس کی والدہ صحت یاب ہو گئیں  صارم نے خدا کا شکر کیا، جس نے اس کی ماں کو صحت دی  
روبینہ ناز  علی اپنے والدین کا فرمانبردار تھا وہ چھٹی جماعت کا طالب علم تھا اور پڑھائی میں اچھا ہونے کی وجہ سے تمام ٹیچرز اسے پسند کرتی تھیں  علی ایک نرم دل، سب کی مدد کرنے اور سب کا خیال رکھنے والا بچہ تھا وہ کسی کو بھی تکلیف میں نہیں دیکھ سکتا تھا  علی کو رنگ برنگے پرندے بہت پسند تھے ایک دن اس نے اپنے بابا سے طوطے لینے کی فرمائش کی تو اس کے بابا اسے بازار لے گئے جہاں قسم قسم کے پرندے پنجروں میں قید تھے  علی نے ایک طوطا دیکھا جو بہت پیارا تھا اس نے خوبصورت سے پنجرے میں قید وہ طوطا اس کے مالک سے خرید لیا اور خوشی خوشی گھر لوٹا  اپنے بابا کے کہنے پر اس نے طوطے کو کھانے کے لئے امرود اور چھوٹے سے کٹورے میں پانی دیا اور سونے کے لئے چلا گیا اسے خواب میں اپنا طوطا نظر آیا جو پنجرے کے ایک کونے میں بہت اداس بیٹھا تھا اچانک علی کی آنکھ کھل گئی کچھ دیر تک وہ نہ جانے کیا سوچتا رہا اور پھر اچانک اُٹھا اور جا کر طوطے کے پنجرے کا دروازہ کھول دیا  جاری ہے  طوطا آزاد فضاؤں میں پرواز کر گیا  علی اسے یوں آزادی سے اُڑتا ہوا دیکھ کر بہت خوشی محسوس کر رہا تھا چند روز بعد علی نے پھر خواب میں اس طوطے کو دیکھا جو بہت خوش تھا اس نے جنگل میں ایک درخت پر اپنا گھر بنا لیا تھا جہاں اس جیسے بہت سے طوطے اور دوسرے پرندے بھی رہتے تھے یہ جان کر علی مطمئن ہو گیا  بچوں  آزادی بہت بڑی نعمت ہے ہمیں جانوروں، پرندوں کو ناحق قید نہیں کرنا چاہئے اور ان کو کبھی تکلیف نہیں دینی چاہئے  
کاشف حباب  ایک قصاب کی دکان پر بہت کوے آتے تھے  اور اپنی فطرت سے مجبور ہوتے ہوئے جھپٹ کر گوشت کا ٹکڑا اُڑا لے جاتے  قصاب کوؤں کی اس حرکت سے سخت اکتا گیا تھا  اور اس کا حل یہ سوچا کہ ایک کوا مار کر لٹکا دیا جائے تاکہ باقی کوے اس کی موت سے عبرت لیں کہ یہاں خطرہ ہے  اور یہاں نہ آئیں  قصاب نے اس سوچ پر عمل کیا اور مرا کوا لٹکا کر اطمینان سے کام کرنے لگا  تھوڑی دیر ہوئی کہ پوری فضا کوؤں کی کاں کاں سے گونجنے لگی  اتنی تعداد میں کوے اور اس قدر شور کہ ہر شخص اس منظر کی طرف متوجہ ہو گیا  ایک کوا قصاب پر جھپٹے تو دوسرا گوشت پر، ایک مرے ہوئے کوے پر تو دوسرا پھر قصاب پر  کوؤں کی تعداد اور شور مزید بڑھ گیا  قصاب اس ساری صورتحال میں سخت مضطرب ہوا  جاری ہے  اور مرے ہوئے کوے کی رسی کھولی اور دور پھینک دیا  کچھ کوے مرے ہوئے کوے کے پاس ٹھہرے باقی سب نے اپنی اپنی راہ لی  اس کے بعد قصاب نے توبہ کر لی کہ آئندہ کوؤں کو نہیں مارنا  پیارے بچو  کوؤں کے اس احتجاج نے ہمیں ایک تو یہ سبق دیا کہ متحد ہونا سب سے بڑی طاقت ہوتی ہے  ہمیں ہر مصیبت میں ایک دوسرے کے ساتھ مل جل کر رہنا چاہیے  جس طرح ان کوؤں نے کیا کہ ایک غلط کام یا ظلم ہوا تو کوئی خاموش تماشائی نہ بنا  بلکہ سب نے اپنی اپنی بساط کے مطابق اپنی آواز بلند کی  کوئی فضا میں چیخا، کوئی زمیں پہ ٹکرایا تو کوئی قصاب یعنی ظالم پہ جھپٹا  ہم بھی ظلم پہ اسی طرح غالب آ سکتے ہیں، اگر ذات پات، زبان، نسل اور مذہبی تفرقوں کو چھوڑ کر متحد ہو جائیں تو  
ملک محمد احسن  پرانے زمانے میں ناروے کے علاقے میں ایک بڑھیا رہتی تھی، جس کے پاس بہت سی بطخیں تھیں  بطخوں کو چرانے اور دیکھ بھال کرنے کے لئے اسے کسی لڑکی کی تلاش تھی  وہ گھر سے نکلی تو ایک بڑے بڑے روئیں والا ریچھ اسے راستے میں ملا، لیکن بڑھیا ڈری نہیں، کیونکہ وہ تو اسی علاقے کی تھی اور جانوروں سے آئے دن واسطہ پڑتا ہی رہتا تھا  بڑھیا نے ریچھ سے کہا سلام  ریچھ نے جواب دیا سلام اماں جان  اتنے سویرے آج کہاں جا رہی ہو  بڑھیا نے کہا آج میں اپنی بطخوں کے لئے ایک رکھوالن لڑکی ڈھونڈنے نکلی ہوں اور پہاڑ کی طرف جا رہی ہوں  ریچھ نے کہا بھلا یہ کون سی ایسی بات ہے جس کے لئے تم اتنی پریشان ہو رہی ہو  جاری ہے  اگر تم چاہو تو یہ کام میں بھی کر سکتا ہوں  بے کار ہی تو بیٹھا رہتا ہوں  اگر بیٹھے بیٹھے تمہارا کچھ کام مجھ سے نکل جائے تو بُرا کیا ہے  پڑوسیوں کو ایک دوسرے کی مدد تو کرنی ہی چاہیے  بڑھیا بولی زمانے کو دیکھتے ہوئے تمہاری یہ تجویز بہت عمدہ ہے، مگر ہر آدمی کو ہر کام بچتا نہیں  تمہاری آواز اتنی بھونڈی ہے کہ اسے سنتے ہی ساری بطخیں پریشان ہو جائیں گی  مجھے ڈر ہے کہ تم انھیں اس طرح پکار نہیں سکتے  جس طرح میں انھیں پکار سکتی ہوں  ریچھ نے کہا واہ اماں جان  میں چاہوں تو سب کچھ کر سکتا ہوں  یہ کہہ کر اس نے اپنے گلے سے میٹھی آواز نکالنے کی کوشش کی اور بولا دیکھو میری آواز کتنی میٹھی ہے  بڑھیا نے اپنے کانوں پر ہاتھ رکھ لئے اور بولی بیٹا  یہ تمہارا کام نہیں  تمہاری بیٹھی آواز ایک بیل کو ڈرانے کے لئے ہی کافی ہے  بطخ بے چاری کی بات تو دور رہی  یہ کہہ کر وہ چل پڑی  تھوڑی دیر بعد ایک بھیڑیے سے اس کی ملاقات ہوئی  اس نے بھیڑیے سے کہا سلام  یہ بات اس نے اسی انداز سے کہی جیسے ریچھ سے کہی تھی  بھیڑیا بولا سلام سلام، اماں جان  آج تم اتنے سویرے کہاں جا رہی ہو  بڑھیا بولی میں اپنی بطخوں کے لئے ایک رکھوالن لڑکی ڈھونڈنے جا رہی ہوں  بھیڑیے کے کان کھڑے ہو گئے  وہ چوکنا ہو کر بولا تم کہاں کہاں ماری ماری پھرو گی  میں بطخوں کی رکھوالی کا کام بہت اچھی طرح کر لوں گا  تم ایک بار حکم تو دے دو  پھر دیکھو کہ میں کیسا کام کرتا ہوں  بڑھیا بولی مجھے یہ تو معلوم ہے کہ تم دوڑ اچھی لگا لیتے ہو اور کوئی بطخ بھاگ کر تمہارے سامنے سے جا نہیں سکتی، لیکن کیا تم اسی طرح سے بطخوں کو پکار سکتے ہو، جس طرح میں پکارتی ہوں  بھیڑیے کی چیخ اتنی زور دار اور ڈراؤنی تھی کہ بڑھیا کے رونگٹے کھڑے ہو گئے  وہ بولی کہیں تم نے اس طرح انھیں پکارا تو وہ سب کی سب نو دو گیارہ ہو جائیں گی  تم سے میرا کام نہیں چلے گا  یہ کہہ کر وہ روانہ ہو گئی اور پہاڑی راستے پر چلنے لگی  اتنے میں ایک لومڑی دکھائی پڑی  لومڑی نے کہا سلام اماں جان  تم آج سویرے سویرے کہاں جا رہی ہو  کیا میں تمہاری کچھ خدمت کر سکتی ہوں  بڑھیا بولی بغیر کام کے کون بھلا اتنے سویرے نکل پڑتا ہے  میں تو گھنٹے دو گھنٹے گھر پر اور رہنا چاہتی تھی، لیکن اپنے بطخوں کے لئے رکھوالن لڑکی ڈھونڈنا اتنا ضروری ہو گیا ہے کہ مجھے نکلنا پڑا  بات یہ ہے کہ وہ اپنے گاؤں چلی گئی ہے  لومڑی نے کہا واہ  اتنی سی بات کے لئے تم ماری ماری پھر رہی ہو  میں بطخوں کی رکھوالی کرنے میں بہت تجربے کار ہوں  مجھے لے چلو اور بطخوں کی طرف سے بے فکر ہو کر اپنا کام کرو  اب تک بڑھیا چلتے چلتے بہت پریشان ہو گئی تھی، اس لئے اس نے آؤ دیکھا نہ تاؤ، لومڑی کو اپنی بطخوں کی رکھوالی کا کام سونپنا منظور کر لیا  اس نے لومڑی سے نہ کوئی اور سوال کیا اور نہ یہ دیکھا کہ اس میں اس کام کے لئے کوئی لیاقت ہے بھی کہ نہیں  بڑھیا بولی اچھا چلو، میرے ساتھ میں دیکھوں گی کہ تم کیسا کام کرتی ہو  اگر تم سے کام ٹھیک ٹھیک نہ ہو سکا تو یاد رکھنا کہ میں تمہیں اسی وقت نکال دوں گی  لومڑی راضی ہو گئی اور بڑھیا کے ساتھ اس کے گھر پہنچی  وہ پہلے دن رکھوالی کے لئے گئی تو اس نے چھے بطخوں کو کھا لیا  اگلے دن بھی اس نے ایسا ہی کیا  بڑھیا بے چاری کو اس کا کچھ پتا نہیں لگا  ایک تو اسے دکھائی کم دیتا تھا اور دوسرا اسے گنتی بھی اچھی طرح نہیں آتی تھی  لومڑی ان باتوں کا فائدہ اُٹھا کر ہر روز مزے سے بطخوں کا ناشتہ کرتی رہی  اس طرح ہوتے ہوتے ایک دن حالت یہاں تک پہنچ گئی کہ ایک بھی بطخ باقی نہ رہی  جب یہ حالت ہو گئی اور لومڑی بڑھیا کے پاس آئی تو اس نے دیکھا کہ ایک بھی بطخ نہیں ہے  بڑھیا نے پوچھا تم نے بطخوں کو کہاں چھوڑ دیا  لومڑی تو جواب کے لئے تیار ہی بیٹھی تھی، بولی وہ تالاب کے کنارے ہیں  معلوم نہیں کیا ضد پکڑ گئیں کہ آج میرے بلانے پر آئیں نہیں  بڑھیا بولی مجھے ایسا ہی کچھ ڈر تھا  مجھے پہلے ہی سمجھ لینا چاہیے تھا کہ تم اچھی رکھوالن نہیں ہو سکتیں  اچھی بات ہے میں خود ہی انھیں ساتھ لانے کے لئے جاتی ہوں  یہ کہہ کر اس نے مکھن کا برتن زمین پر رکھ دیا اور تالاب کی طرف روانہ ہو گئی  لومڑی نے سوچا کہ بطخیں تو ملنے سے رہیں  بڑھیا کے واپس آنے تک یہاں سے کھسک جانا چاہیے  اس نے اپنے سامنے مکھن کا برتن دیکھا تو اس کا جی للچا گیا اور وہ مکھن کھانے لگ گئی  ابھی وہ آدھا ہی کھا چکی تھی کہ بڑھیا اُدھر سے چیختی چلاتی واپس آئی  تالاب کے کنارے بطخوں کی ہڈیاں بکھری ہوئی تھیں  انھیں دیکھ کر وہ سمجھ گئی کہ خبیث لومڑی نے انھیں کھا لیا  وہ بہت غصے میں تھی اور اب اس نے اس برتن کو اُٹھا کر لومڑی پر دے مارا  لومڑی بہت زور سے دوڑی، لیکن کچھ مکھن اس کی دُم پر لگ گیا  تب سے لومڑی کی دُم پر سفید داغ ہوتے ہیں  اس لومڑی کی نسل میں جتنے بھی پیدا ہوئے، سب کی دُموں پر اس طرح کے داغ پائے گئے  جب بھی ناروے کا کوئی بچہ کسی لومڑی کی دُم پر سفید داغ دیکھتا ہے تو سمجھ جاتا ہے کہ یہ اسی لومڑی کی نسل سے ہے، جس نے بڑھیا کی بطخوں کو کھا لیا تھا  
زنیرا فرید احمد  اشعر ایک لکڑہارا تھا جو اپنی بیمار ماں کی دیکھ بھال کرتا اور صبح سے شام تک لکڑیاں کاٹتا اور انھیں بازار میں بیچ دیتا  ایک دن جب وہ لکڑیاں کاٹ رہا تھا تو اچانک قریب سے اس نے ایک آواز سنی وہ آواز ایک درخت کے پیچھے سے آ رہی تھی  وہاں ایک بونے بزرگ کھڑے تھے  انھوں نے لال رنگ کی ٹوپی اور شرٹ پہنی ہوئی تھی  اشعر نے پوچھا کیا ہوا آپ کو  انھوں نے کہا میں کئی دن سے بھوکا ہوں اور میرا بیٹا بیمار ہے  بس اس کا سوچ کر رونا آ گیا  جاری ہے  اشعر نے کہا تو فکر کس بات کی ہے  یہ کہہ کر وہ بھاگتا ہوا گیا اور جتنی بھی لکڑیاں تھیں، ساری لے آیا پھر کہا اگر آپ انتظار کریں تو میں انھیں بازار میں بیچ کر پیسے آپ کو لا دوں  ارے نہیں بیٹا  یہ کہہ کر انھوں نے اپنی جیب میں ہاتھ ڈالا اور سونے کے بہت سارے سکے اشعر کو دیتے ہوئے کہا جاؤ اپنی ضرورت پوری کر لو یہ تو تمہارا امتحان تھا  جس میں تم کامیاب ہوئے ہو  مجھے یہ سکے کسی ضرورت مند کو دینے تھے اور یہ بھی دیکھنا تھا کہ وہ قابل ہے یا نہیں  یقینا تم ان سکوں کے حق دار ہو  یہ کہہ کر بوڑھا بونا وہاں سے چلا گیا اور اشعر کی آنکھوں میں خوشی کے آنسو آ گئے  
محمد عمیر جمیل  میں ایک سرکاری اسپتال میں ڈاکٹر ہوں  عام طور  پر میری ڈیوٹی رات گئے تک جاری رہتی ہے، لیکن جب کوئی ہنگامی صورتِ حال ہو  یا قدرتی آفات سے نمٹنا ہو تو دن چڑھے بھی بلا لیا جاتا ہے لیکن آج کے دن  امن تھا اور خدا کے فضل سے کوئی حادثہ بھی رونما نہیں ہوا، ایمرجنسی سینٹر  میں میرے اور اِکا دُکا اسٹاف کے علاوہ کوئی موجود نہ تھا  میں اخبار پڑھ  رہا تھا کہ میرے ساتھی نے مجھے بتایا کہ کوئی شخص تم سے ملنا چاہتا ہے  میں  بے زاری سے کرسی سے اُٹھتا ہوا مین گیٹ کی طرف بڑھا  وہ میرے لئے بالکل  اجنبی تھا  اس نے اپنا تعارف کروایا تو مجھے کچھ عرصے پہلے کا واقعہ یاد آ  گیا  جاڑے کا موسم تھا  سخت سردی پڑ رہی تھی  جاری ہے  میں اپنے ساتھی کے ساتھ  باتیں کر رہا تھا کہ ٹیلی فون کی گھنٹی بجی  میں نے فون اٹھایا تو دوسری طرف  سے ایک لرزتی ہوئی زنانہ آواز آئی مہربانی فرما کر میرے بچے کو بچا  لیں  اس کے حلق میں کوئی شے پھنس گئی، جس سے اس کا دم گھٹ رہا ہے  میں  نے ان خاتون کو تسلی دی اور ان سے گھر کا پتا معلوم کیا جو کہ قریبی قصبے  کا تھا  اپنے ساتھی سے میں نے گاڑی کی چابی لی اور تیز رفتاری سے بتائے گئے  علاقے کی جانب روانہ ہو گیا  عام طور پر تو میں تیز رفتاری سے اجتناب کرتا  ہوں اور دوسروں کو بھی نصیحت کرتا ہوں، لیکن آج چونکہ یہ کسی کی جان بچانے  کا معاملہ تھا، اس لئے گاڑی سڑک پر تیزی سے بھگاتا رہا  رات کا وقت تھا، اس  لئے ٹریفک بھی کم تھا، لیکن کافی آگے جا کر بڑا پریشان ہوا، کیونکہ آگے سڑک  بند تھی  ایک پائپ لائن میں مرمتی کام ہو رہا تھا  چونکہ رات تھی، اس لئے  ابھی کام بند تھا  جبکہ دوسرا راستہ کافی لمبا تھا، جس میں زیادہ وقت بھی  لگتا، اتنی دیر میں اس بچے کا کیا ہو گا  یہ سوچ کر میں کانپ اُٹھا  پریشانی  میں، میں گاڑی موڑنے ہی والا تھا کہ پیچھے سے ایک بھاری بھرکم آواز  آئی کیا مسئلہ ہے، آپ کو نظر نہیں آ رہا ہے کہ سڑک بند ہے  میں نے  سوچا کہ مشینری کی حفاظت کرنے والا کوئی چوکیدار ہو گا، لیکن پتا چلا کہ وہ  کرین کا ڈرائیور ہے  میں نے مسئلہ بیان کیا تو وہ تیزی سے کرین کی طرف  بھاگا، میرے دیکھتے ہی دیکھتے اس نے کرین اسٹارٹ کی اور کھدی ہوئی جگہ میں  مٹی بھرنی شروع کر دی  جب وہ جگہ مٹی سے اتنی بھر گئی کہ میری گاڑی اس سے  گزر سکے تو اس ڈرائیور نے کرین روک دی اور ہاتھوں سے مجھے آگے بڑھنے کا  اشارہ کیا  میں اس کے اشارے کو سمجھ کر ہاتھ ہلا کر اسے خراجِ تحسین پیش  کرتا ہوا آگے روانہ ہو گیا  اس کارروائی میں تقریباً پانچ سے دس منٹ لگے، جس  کے باعث مجھے یقین تھا کہ جلدی ہی مطلوبہ پتے پر پہنچ جاؤں گا  خاتون کے  دیے ہوئے پتے پر پہنچا تو ایک چھوٹا سا گھر دیکھا  میں نے دروازے پر دستک دی  تو فوراً ہی ایک خاتون روتی ہوئی آئی اور کہنے لگی کہ میرے بچے کو بچا  لیں  میں ان خاتون کو تسلی دیتا ہوا اس کے پیچھے تیزی سے اندر گیا تو  دیکھا کہ تقریباً چار سالہ بچہ زندگی و موت کی کشمکش میں مبتلا ہے اور سانس  رکنے سے اس کا رنگ نیلا پڑ چکا ہے  میں نے اپنی ٹریننگ کے مطابق اس کے حلق  سے وہ چیز نکالنے کی بھرپور کوشش کرنے لگا  آخر میری محنت رنگ لائی اور بچے  نے وہ شے اُگل دی  وہ ایک بٹن تھا جس کے درمیان چار سوراخ تھے  تب میں سمجھا  کہ یہ بچہ اتنی دیر کیسے زندہ رہا، بٹن میں موجود سوراخ سے سانس گزر رہا  تھا، لیکن وہ ناکافی تھا، جس کے باعث بچے کا رنگ نیلا پڑ گیا تھا  بچے کو  پُرسکون دیکھ کر وہ عورت بہت خوش ہوئی، پھر اس نے میرا نام پوچھتے ہوئے  شکریہ ادا کیا  میں اسے بچے کا خیال رکھنے کی تلقین کرتا ہوا واپس روانہ ہو  گیا  ایمرجنسی سینٹر سے گھر واپس آیا تو وہی واقعہ ذہن میں نقش تھا اور ساتھ  ساتھ اس کرین آپریٹر کے لئے بھی دل سے دعائیں نکل رہی تھی کہ اس کی رحم  دلی کے باعث بچے کی جان بچ گئی  وہ واقعہ میری نظروں میں گھوم رہا تھا  اور اجنبی مجھے گلے لگا کر میرا شکر گزار ہو رہا تھا  وہ بچہ اس اجنبی کا  اکلوتا تھا  وہ شخص ان دنوں ملک سے باہر تھا  میں نے اسے بتایا کہ اس میں اس  کرین آپریٹر کا بھی حصہ ہے، جس نے بروقت پہنچنے میں میری مدد کی تھی  اب خدا  جانے وہ کہاں ہو گا  
وانیہ کامران  عبدالہادی اور لامعیہ بہن بھائی تھے  دونوں ذہین ہونے کے ساتھ نئی نئی شرارتوں کے موجد بھی تھے  نئی نئی شرارتیں کرنا بہت پسند تھا  ہادی ہمیشہ کوئی نئی شرارت سوچتا جبکہ لامعیہ اس کی مدد کرتی  ان کے امتحان بہت قریب تھے اور وہ دونوں بہت محنت کر رہے تھے  جب ان کے امتحانات کا رزلٹ آیا تو وہ بہت اچھے نمبروں سے پاس ہوئے  وہ دونوں بہت خوش تھے کہ ابو سے کہیں سیر پر جانے کی فرمائش کریں گے  جب وہ اپنے ابو کے پاس گئے تو ابو نے ایک شرط رکھی اور وہ شرط کچھ اس طرح تھی کہ اگر وہ کوئی اچھا کام کریں، دوسروں کی مدد کریں اور شرارت نہ کریں تو وہ ان کو ان کے پسندیدہ جنگل کی سیر کے لئے لے کر جائیں گے  پہلے تو وہ دونوں بہت پریشان ہوئے، مگر کچھ دیر بعد اپنے ابو کی شرط ان کی سمجھ میں آ گئی  جاری ہے  لامعیہ گھر کے کاموں میں امی کی مدد کرنے لگی، جبکہ ہادی گھر کا سامان لانے میں ابو کی مدد کرتا تھا  اسی طرح پورا ہفتہ گزر گیا اور انھوں نے کوئی شرارت نہ کی تو ان کے ابو انھیں قریبی تفریح گاہ کی سیر کے لئے لے کر گئے  دونوں وہاں جا کر بہت خوش ہوئے  وہ بہت خوبصورت باغ تھا  سورج کی کرنیں باغ کو اور خوبصورت بنا رہی تھی  انھوں نے پورا دن خوشی خوشی گزارا اور رات تک واپس آ گئے  
تزئین فاطمہ  مورچہ کھود لیا گیا ہے  سر جی  فوجی جوان نے آ کر بتایا، تو کمانڈر وائل جو آسمان پہ چمکتے ستاروں کو دیکھنے میں کھو چکا تھا، واپس زمیں پہ آیا  اس نے اپنی آنکھوں سے آنسو صاف کیے  کمانڈر وائل کو اپنے ڈاکٹر والدین یاد آ رہے تھے  جب وہ ننھا سا تھا اور اپنے امی ابو کے ساتھ کمرے میں بیڈ پہ لیٹا تھا  تب ہر وقت جنگ کی باتیں ہونا شروع ہو گئی تھیں  اس کے والدین کی آنکھوں میں نیند نہیں تھی  وہ اپنے ملک کی سلامتی، جنگ کی تباہی، اپنے اور دوسرے بہت سے بچوں کے بارے میں سوچ کر بہت پریشان ہو رہے تھے  اس دن ننھا وائل صبح سکول سے واپس آیا تو وہ بھی پریشان تھا کہ کلاس میں بھی جنگ سے متعلق ہی باتیں تھیں  جاری ہے  وہ سوچتا، کیا ہو گیا ہے سب جنگ کی باتیں کیوں کرنے لگ گئے ہیں  رات جب وہ ماں بیٹا بستر پر لیٹے تو وائل کہنے لگا ماما کیا ہم سب جنگ میں مر جائیں گے  نہیں بیٹا اللہ نہ کرے  لیکن بیٹے ایسے ہو بھی سکتا ہے  لیکن تم یاد رکھو چھوٹے بچوں کے والدین اگر جنگ میں مر جائیں تو بھی وہ مرتے نہیں، بلکہ وہ ستارے بن کر آسمان پہ چمکنے لگ جاتے ہیں  میں یا تمہارے بابا اگر شہید ہو گئے تو ہم ستارے بن کر تمہیں دیکھیں گے بیٹا  تم کبھی پریشان نہ ہونا، خود کو اکیلے مت سمجھنا، ہم تمہیں آسمان سے دیکھا کریں گے  گھمسان کی جنگ جاری تھی  ہر طرف گولے پھٹ رہے تھے  آگ اور خون کا کھیل جاری تھا  مگر کمانڈر وائل سر پہ کوفیہ فلسطینی رومال باندھے لگاتار راکٹوں کو نشانہ بنا بنا کر ناکارہ کیے جا رہا تھا  کہ ایک گولہ اس کے آس پاس کہیں آ پھٹا  اس کی ٹانگ بری طرح زخمی ہو گئی، خون کے فوارے پھوٹے  زخم گہرا تھا  خون کے زیادہ بہنے سے اس کی آنکھیں بند ہونے لگی تھیں  ساتھی نے اپنی جیب سے کپڑا نکالا اور کَس کر ٹانگ پہ پٹی باندھ دی  اب کمزوری سے کمانڈر وائل گرنے والا تھا  آنکھیں بند ہو رہی تھیں کہ اسے اپنی ماما خوبصورت سفید لباس میں نظر آئیں اور بولیں اٹھو میرے شیر تم نے ستارہ نہیں چاند بننا ہے اور فلسطین کے آسمان پہ چمکنا ہے  اٹھو بیٹا اللہ تمہارا مددگار ہے  وائل کی آنکھیں کھل گئیں اور وہ پھر تاک کر نشانے لگانے لگا  اب دشمن کی بمباری میں کمی ہونے لگ گئی تھی  وہ پیچھے ہٹ رہا تھا  کمانڈر وائل کے ساتھی اسے زبردستی اٹھا کر ہسپتال لے گئے  وہ بے ہوش ہو چکا تھا  دوسری طرف دشمن بے چین ہو کر جنگ بندی کے لئے درخواست کر رہا تھا  جنگ بند ہو گئی  کیمپ میں خوشی منائی گئی  کمانڈر وائل نے وطن کا نام بلند کر دیا تھا  وہ ایک ٹانگ سے معذور ہو گیا تھا  مگر وہ ہمت نہیں ہارا تھا  کمانڈر وائل اب ایک استاد تھا  جو کیمپ میں نوجوانوں کو سکھاتا، کہ جنگ ہمت اور حوصلے سے لڑی جاتی ہے  اگر انسان معذور بھی ہو جائے تو کوئی بات نہیں، دشمن سے لڑنے کے اور بھی کئی طریقے ہیں  کمانڈر وائل اپنے کیمپ میں چاند تھا  دوسروں کو راستہ دکھانے، رہنمائی کرنے والا چاند، جسے دیکھ کر آس پاس کے ستارے بھی مسکراتے اور فخر کرتے تھے  
بو محمد حفی  مبارک ہو حمنہ  اس ماہ پھر تمہاری  کہانی شائع ہوئی ہے  حمنہ کے گھر میں داخل ہوتے ہی دادی جان نے اسے مبارک  باد دی  وہ نویں جماعت کی طالبہ تھی  واقعی  اس ماہ پھر  یعنی میری  سولہویں تحریر شائع ہو گئی  یقین نہیں آ رہا دادی  بہت جلد میں بھی آپ کی  طرح رائٹر بن جاؤں گی  حمنہ اپنا بستہ ایک طرف رکھ کر دادی جان سے لپٹ  گئی  بھئی ہماری حمنہ ایک بہترین قلم کار بن چکی ہے  دادی جان نے حمنہ کو داد دی  لیکن  ماں جی  آپ کے زمانے میں اور اس وقت میں بہت فرق ہے  آپ نے کئی کتابیں  لکھیں  ایوارڈز حاصل کیے، لیکن اس سے آپ کی دیگر مصروفیات متاثر نہیں  ہوئیں  آج کل کے بچے ایک کام کریں تو باقی کام نامکمل رہتے ہیں  جاری ہے  حمنہ کو ہی  دیکھ لیں، اسکول کے کام کے بعد میگزین کہانی اور تحریر بس یہی کام ہے، اس  کے علاوہ کسی کام میں اس کا دل ہی نہیں لگتا  حمنہ کی امی نے حمنہ کی  پُرزور مخالفت کی  ارے بھئی  جو بھی ہو، مان لو کہ ہر انسان ہر کام  نہیں کر سکتا  اللہ میاں نے ہر شعبے کے لئے مخصوص لوگ پیدا کیے ہیں  بزنس مین  کے لئے نوکری کرنا مشکل ہے اور کھلاڑی کے لئے ادیب بننا مشکل ہے  دادی  جان کی حمایت نے ایک بار پھر حمنہ کو بچا لیا  اس سے پہلے کہ امی کچھ کہتیں  حمنہ نے بستہ اُٹھایا اور فوراً چلی گئی  حمنہ، عیشہ  چلو کھانے کا وقت ہو چکا ہے  امی جان کے آواز لگاتے ہی حمنہ کھانے کی میز پر آ گئی  دادی نے پوچھا عیشہ کہاں ہے بیٹا  پتا نہیں دادی  ، وہ اپنے کمرے میں بھی نہیں ہے  حمنہ نے پانی کا گلاس اُٹھاتے ہوئے کہا  میں دیکھتی ہوں اسے  امی جان نے سالن کی پلیٹ میز پر رکھتے ہوئے کہا  بہو  تم ٹھہرو، میں دیکھتی ہوں  مجھے معلوم ہے وہ کہاں ہو گی اور کھانے کے لئے  کیوں نہیں آئی  دادی جان میز سے اُٹھ کر لان کی طرف بڑھیں  عیشہ بیٹی  یہاں بیٹھی ہو، دیکھو تو تمہاری امی نے تمہاری پسند کا کھانا بنایا ہے  دادی جان باغیچے میں لگی بینچ پر بیٹھتے ہوئے بولیں  دادی  دیکھا آپ  نے، اس ماہ کے شمارے میں بھی حمنہ آپی کی کہانی شائع ہوئی  میری کہانی انھوں  نے دوبارہ کوشش کریں والے جواب کے ساتھ مستر د کر دی  میرے ساتھ ہی ایسا  کیوں ہوتا ہے  حمنہ آپی جب بھی کوئی کہانی لکھتی ہیں، ان کی کہانی میگزین  کا حصہ بن جاتی ہے اور میری کہانی کو مسترد کر دیا جاتا ہے  عیشہ افسردگی  سے اپنا دکھڑا سنانے لگی  اچھا ایک بات بتاؤ  کیا تم ہر ماہ باقاعدگی سے گھر میں آنے والے میگزین پڑھتی ہو  دادی کے سوال پر عیشہ خاموش ہو گئی  پیاری  عیشہ  لکھنے کا سفر بہت آہستگی سے شروع ہو تو پرواز دیر تک رہتی ہے  دادی  جان نے عیشہ کو سمجھاتے ہوئے کہا اور جب تک آپ خود مطالعہ نہیں کریں گی  تو اچھی کہانی کیسے لکھ سکیں گی  پھر آپ یہ بھی دیکھیں کہ ابھی تو آپ چھٹی  جماعت میں ہیں اور حمنہ آپی نویں جماعت میں  عیشہ کو اپنی بات غور سے  سنتا دیکھ کر دادی جان پھر بولیں بیٹی  لکھنے کے لئے تمہارا مشاہدہ  جتنا مضبوط ہو گا، تمہارے تصورات اتنے ہی اچھے، نئے اور جان  دار ہوں گے، جو تحریر کو بھی جان دار بنا دیں گے  دادی نے کچھ یاد کر کے کہا تمھیں یاد ہو گا پچھلی بار جب ہم بیچ پر گئے تھے، وہاں سمندر پر ایک چیل منڈلا رہی تھی  جی،  جی دادی  اور جب اس نے سمندر سے ایک بڑی مچھلی اُٹھائی جو کچھ اوپر تک  اُڑنے کے بعد اس کے منہ سے چھوٹ کر سمندر میں گر گئی  عیشہ نے دادی جان کی  ادھوری بات مکمل کی  دادی نے کہا اس موقع پر ہم سب نے یہ منظر دیکھا، لیکن  حمنہ نے اس منظر سے فوراً ایک مشاہدہ کیا اور اپنی ڈائری میں نوٹ کر  لیا  بعد میں اس آئیڈیے پر ایک کہانی لکھی جس کا پلاٹ تھا محنت اور لگن  اگر درست طریقے پر ہو اور اپنی طاقت کے مطابق ہو تو کامیابی ضرور ملتی  ہے  جیسے چیل نے محنت تو صحیح کی، لیکن یہ محنت مچھلی کی طاقت کے مطابق نہ  تھی، اس لئے مچھلی ہاتھ نہ آئی  پھر یہ کہانی ایک میگزین میں سرورق کہانی کے  طور پر شائع ہوئی  یہ تفصیل سن کر عیشہ نے کہا دادی  میں نے تو اس  خیال سے کبھی سوچا ہی نہیں تھا  بس یوں ہی قلم اُٹھایا اور لکھنا شروع کر  دیا  شاید اسی لئے میری تحریر ناقابلِ اشاعت ہوتی ہے  بالکل، اور اب تم  بھی اپنے پاس ایک ڈائری رکھنا، جیسے ہی کوئی خیال، واقعہ، منظر نظر آئے یا  دماغ میں کوئی خیال یا تصور آئے یا کوئی حسین منظر آپ کے دل کو بھائے اسے  فوراً لکھ لینا  اس سے تمہاری کہانی کی بُنت بھی اچھی ہو گی اور ممکن ہے،  جلد ہی میگزین میں جگہ بھی بنا لے گی  پیچھے کھڑی حمنہ آپی نے کہا، جو  ابھی ابھی امی کے کہنے پر انھیں بلانے آئی تھیں  شاباش عیشہ  تم بہت  سمجھ دار ہو  تم نے فوراً ہماری باتیں سمجھ لیں  مجھے اُمید ہے تم جلد ایک  اچھی قلم کار بن جاؤ گی  دادی جان نے مسکراتے ہوئے حمنہ اور عیشہ کا ہاتھ  تھاما اور پھر تینوں کھانے کی میز کی طرف بڑھیں، جہاں امی جان ان کی منتظر  تھیں  
بیگم سیدہ ناجیہ شعیب احمد  شابو ایک بستی کا غریب گڈریا  تھا  اس کے پاس ایک لمبی خوبصورت چھڑی تھی جس سے وہ بکریوں کے ریوڑ پر قابو  پانے کے ساتھ ساتھ اس چھڑی کی مدد سے درختوں کے پتے بھی جھاڑا کرتا تھا  نہ  معلوم اس کی چھڑی میں ایسی کیا جادوئی طاقت تھی کہ چھڑی کو ذرا سا گھماتے  ہی ساری بکھری بکریاں ذرا سی دیر میں اکٹھی ہو جاتیں  کوئی درندہ اگر ان کے  آس پاس منڈلاتا دکھائی دیتا تو چھڑی سے اشارہ کرتے ہی دُم دبا کر بھاگ  جاتا  بکریاں مزے سے تازہ ہری بھری گھاس چرتی رہتیں اور گڈریا بے فکری سے  بیٹھا رہتا  دن ڈھلنے تک شابو گڈریے کا یہی معمول تھا  اس بستی میں سب سے  رئیس آدمی بن خلف تھا جو کئی ایکڑ زمینوں کا مالک تھا  جاری ہے  اس کے پاس سینکڑوں  کی تعداد میں گائیں، بھینسیں، بھیڑیں اور بکریاں تھیں  جنھیں ایک بڑے احاطے  کے اندر باڑے میں رکھا گیا تھا  اس باڑے کے ساتھ ہی گلہ بانوں، چرواہوں اور  کسانوں کی جھونپڑیاں تھیں  یہ جھونپڑیاں مٹی گارے سے بنی ہوئی تھیں  دھوپ سے  بچنے کے لئے کھجور کے پتوں اور چھال کی چھت ڈالی گئی تھی  ان خستہ حال  جھونپڑیوں میں سے ایک جھونپڑی میں شابو اور ایک میں دوسرا چرواہا سینو رہتا  تھا  شابو، بن خلف کی بکریوں کو اُجرت پر چراتا تھا  صبح سے شام تک بکریاں  چرانے کے عوض بن خلف اسے صرف ایک سکہ دیتا تھا  اس ایک سکے سے غریب گڈریے کی  کیا خاک ضرورت پوری ہو پاتی تھی  دن بھر کا تھکا ماندا لڑکا روکھی سوکھی  کھا کر شکر ادا کرتا اور لمبی تان کر سو جاتا  صبح سویرے بیدار ہوتا عبادت  سے فارغ ہو کر پھر سے بستی کے باہر چراگاہوں میں بکریاں چرانے نکل پڑتا  ایک  دن شام کو شابو نے بکریوں کو اکٹھا کرنے کے لئے اپنی چھڑی گھمائی، مگر یہ  کیا بار بار چھڑی گھمانے پر بھی بکریوں نے چرنا نہیں چھوڑا تھا  شابو سخت  پریشان ہو گیا  شام کا اندھیرا بڑھتا جا رہا تھا  اسے ہر حال میں ہمیشہ کی  طرح وقت پر بستی پہنچنا ضروری تھا، کیونکہ بکریوں کا مالک بن خلف بہت ظالم  انسان تھا  یہ چھڑی شابو کے بابا کی یادگار تھی  اس کے بابا نیک اور نہایت  عبادت گزار بزرگ تھے  ضعیفی کے باعث وہ ایک چھڑی کو زمین پر ٹیک کر اس کے  سہارے چلا پھرا کرتے تھے  شابو، بابا کی واحد اولاد تھا  وہ بھی اپنے بابا کی  طرح قناعت پسند اور نیک لڑکا تھا  بابا کی آخری نشانی یہ چھڑی باقی رہ گئی  تھی  اس چھڑی سے اسے بہت لگاؤ تھا اس نے چھڑی کو بہت سنبھال کر رکھا ہوا تھا  یہ کراماتی چھڑی اس کے بہت کام آتی تھی  سینو بھی بن خلف کی بھیڑیں  چرانے پر مامور تھا  شابو کی بکریاں وقت پر چرنے جاتی تھیں اور وقت پر ہی  واپس آ جاتی تھیں  بکریوں کی دیکھ بھال، صفائی ستھرائی اور حفاظت شابو خود  کرتا تھا  اس کی کئی بکریاں خوب موٹی اور فربہ تھیں  ڈھیروں دودھ دیتیں اور  ان کی تعداد میں بھی تیزی سے اضافہ ہو رہا تھا یہی وجہ تھی کہ بن خلف شابو  سے خوش تھا اور عنقریب اسے بھیڑوں کے گلے کی ذمے داری بھی سونپنے کا فیصلہ  کر چکا تھا  سینو چرواہا، جو شابو کا پڑوسی بھی تھا وہ شابو سے سخت حسد  کرنے لگا تھا  وہ ایک غیر ذمے دار اور لاپروا چرواہا تھا  اسے بس آرام سے غرض  تھی  اسے کسی طور شابو کی ترقی پسند نہیں تھی  وہ موقع کی تلاش میں رہنے لگا  تھا کہ کسی طرح بھی مالک کی نظروں میں شابو کو غیر ذمے دار ثابت کر دے  ایک  دن سینو کو موقع مل ہی گیا  اس نے شابو کی چھڑی چرا لی اور اسی جیسی دوسری  چھڑی رکھ دی  حسد کے مارے اس نے اصلی چھڑی کے ٹکڑے کر کے اسے گھنے جنگل کے  بیچ زمین میں دبا دیا  صبح سویرے شابو بھیڑ بکریوں کو ہنکاتے ہوئے جنگل کی  طرف چل پڑا، مگر یہ کیا چھڑی گھمانے کے باوجود بکریاں قابو میں نہیں آ رہی  تھیں  شابو ان کے پیچھے بھاگ بھاگ کر انھیں جمع کر کے بری طرح ہانپنے لگا  تھا  اسے اس چھڑی سے کتنا آرام اور سہولت تھی  اس نے دکھ سے ایک سرد آہ بھری  اور ٹوٹے قدموں کے ساتھ بستی کی جانب چل پڑا، جہاں بن خلف اس کی آمد کا شدت  سے منتظر تھا  سینو نے شابو کو دیکھتے ہی بن خلف سے کہا مالک  شابو آ گیا  معمول  کے مطابق بکریوں کی گنتی کی گئی تو بکریاں کم تھیں  بن خلف غصے سے آگ بگولہ  ہوتے ہوئے بولا غیر ذمے داری کی حد ہو گئی  میں نے تم پر اندھا اعتماد کر  کے بڑی غلطی کی  سینو صحیح کہتا تھا  ،،  شابو سر جھکائے کھڑا چپ چاپ  سنتا رہا  اس رات بن خلف نے سزا کے طور پر شابو کو کھانے پینے کے لئے کچھ  بھی نہیں دیا  بے چارہ شابو بھوکا پیاسا ہی سو گیا  صبح ہوتے ہی بن خلف نے  کوٹھڑی میں آ کر اسے جگایا اور بولا احسان فراموش لڑکے  میں نے تمھیں مفت  میں پالنے کے لئے نہیں رکھا، روز ایک سکہ دیتا ہوں  اب جب تک تم میری بکریاں  ڈھونڈ کر واپس نہیں لاؤ گے، تب تک میں تمھیں ایک پائی بھی نہیں دوں گا اور  نہ تم اس کوٹھڑی میں رہو گے  بن خلف نے شابو کو بستی سے نکال دیا  شابو  مایوس ہو کر جنگل کی طرف چل پڑا  سینو نے جنگل میں جس جگہ چھڑی کے ٹکڑے  دفنائے تھے، وہاں قریب ہی ایک بڑا سا تالاب تھا  پورے چاند کی رات میں اس  تالاب کے کنارے پریاں اُترا کرتی تھیں  اس رات پریوں کے ساتھ پرستان کی شاہی  سواری، خوبصورت گھوڑا گاڑی بھی تھی  گاڑی میں جتا ہوا گھوڑا تالاب کے آس  پاس اُگی ہوئی گھاس مزے سے چر رہا تھا کہ اچانک گھوڑا بدک کر اُچھلا  شابو  درخت کی اوٹ میں چھپ کر پریوں کو دیکھ کر حیران ہو رہا تھا  گھوڑے کے بری  طرح کراہنے کی آواز سن کر گھبرا گیا  پریوں کے ساتھ ان کا رکھوالا جن بھی  وہاں موجود تھا  اس کی تیز ناک نے آدم کی بو سونگھ لی تھی  جن نے پیچھے سے جا  کر شابو کو پکڑ لیا اور ملکہ پری کے سامنے پیش کر دیا  شابو ڈرپوک نہیں تھا  اور نہ اس نے کوئی جرم کیا تھا  گھوڑے کے زخمی سم دیکھ کر پریاں پریشان ہو  گئی تھیں، کیونکہ خون مسلسل جاری تھا  اس کے سم میں کوئی چیز پھنسی  ہوئی معلوم ہو رہی ہے  شاہی اصطبل میں گھوڑے کی دیکھ بھال پر مامور جن نے  معائنہ کرتے ہوئے کہا  گھوڑے کے سموں میں چبھی چیز کوئی کانٹا نہیں، بلکہ  ٹوٹی چھڑی کا بڑا سا نوکیلا ٹکڑا تھا  شابو اپنی چھڑی کو اچھی طرح پہچانتا  تھا یہ دیکھ کر اُچھل پڑا اور بے اختیار بول اُٹھا آہ  میری پیاری چھڑی تم  یہاں ہو  ساری پریاں شابو کو غصے سے گھورنے لگیں  رکھوالا جن آگے بڑھ کر بولا گستاخ  تم نے ہماری ملکہ کے گھوڑے کو جان بوجھ کر زخمی کیا ہے  شابو  نے بے خوفی سے کہا آپ کو غلط فہمی ہوئی ہے  میری چھڑی تو صحیح سالم تھی،  کل کوٹھڑی سے غائب ہو گئی تھی اور اب یہاں اس حالت میں ملی ہے  شابو کی  بے خوفی ظاہر کر رہی تھی کہ وہ سچ بول رہا ہے  رکھوالے جن کو چھان بین کے  لئے انسان کے روپ میں بستی بھیجا گیا  معلوم ہوا کہ یہ کارستانی سینو کی  ہے  اس نے ہی شابو کو مالک کی نظروں میں گرانے کے لئے چھڑی کے ٹکڑے کر کے  جنگل میں دفنا دیے تھے  ملکہ پری کے حکم پر رکھوالا جن سینو کو اُٹھا لایا  تھا  سینو، ملکہ پری کے قدموں میں پڑا تھا  اسے اپنا جرم قبول کرنے میں لمحہ  بھی نہیں لگا  ملکہ پری نے شابو کی چھڑی توڑنے، اسے پریشان کرنے اور مالک سے  پٹوانے کے جرم میں سینو کو سخت سزا سنا کر پرستان کے قید خانے میں قید  کرنے کا حکم جاری کر دیا اور شابو کو اس کی چھڑی کے بدلے میں ایک نئی  خوبصورت جادوئی چھڑی دی جو چاندی کو سونا بنا دیتی تھی  بن خلف کو اصل بات  معلوم ہوئی تو وہ نادم ہوا  اس نے شابو کو اپنے تمام ریوڑ کا نگراں بنا دیا  اور ایک عمدہ مکان اسے دے دیا  اب اس چھڑی کو کوئی چُرا بھی نہیں سکتا  تھا  جو بھی اسے چُرانے کی کوشش کرتا تو وہ پتھر کا ہو جاتا، جسے شابو ہی  اصل شکل میں لا سکتا تھا  
نزہت جبین ضیا  رمضان المبارک کا آخری عشرہ تھا  عید کی تیاریوں نے بھی زور پکڑ لیا تھا  بچے تو عید کے موقع پر زیادہ خوش ہوتے ہیں  یہی حال احمر اور زنیرہ کا تھا  اس بار تو ان کو دُہری خوشی ملنے والی تھی، کیونکہ ان کے چاچو امریکا سے یہاں پر عید منانے پندرہ دن کے لئے آ رہے تھے اور بہت سارے کپڑے اور تحفے بھی لا رہے تھے  احمر گیارہ سال کا تھا اور زنیرہ دس سال کی تھی  دونوں کی خوشی دیدنی تھی  ویسے تو ان کے امی ابو نے عید کے کپڑے ،جوتے، اور دوسری تیاریاں مکمل کر دی تھی، لیکن چاچو ان کے لئے مزے مزے کی چاکلیٹیں بھی لائیں گے  احمر اپنے دوستوں اور زنیرہ اپنی سہیلیوں کو کھلانا چاہتے تھے  بائیسویں روزے کو افطار کے بعد انس چاچو آ گئے  جاری ہے  واقعی وہ تو بہت ساری چیزیں لے کر آئے تھے  احمر اور زنیرہ تو اتنی ساری چیزیں دیکھ کر ہواؤں میں اُڑنے لگے تھے  انس چاچو تھکے ہوئے تھے، اس لئے ابو کے کہنے پر جلد ہی سو گئے، کیونکہ سحری کے لئے بھی اُٹھنا تھا  ویسے تو احمر اچھا بچہ تھا، لیکن بھوکا، پیاسا رہنا اس سے برداشت نہیں ہوتا تھا  یہی وجہ تھی کہ وہ روزے نہیں رکھتا تھا  جبکہ زنیرہ اس سے چھوٹی ہونے کے باوجود روزہ نہیں چھوڑتی  پہلے دن انس چاچو نے سحری کے وقت احمر کو موجود نہ پایا تو سوچا شاید طبیعت خراب ہو، لیکن جب انھوں نے دیکھا کہ دن میں احمر بالکل چاق چوبند تھا  احمر میاں  آپ نے روزہ نہیں رکھا  احمر کو پانی پیتا دیکھ کر انس چاچو نے حیرانی سے سوال کیا  نہیں چاچو  مجھ سے روزہ نہیں رکھا جاتا، پیاس سے نڈھال ہو جاتا ہوں  پہلے امی ابو زبردستی روزہ رکھواتے تھے  ایک بار میری طبیعت اتنی خراب ہوئی کہ سب پریشان ہو گئے، اب وہ بھی سختی نہیں کرتے  احمر نے ڈھٹائی سے جواب دیا  انس چاچو کو یہ بات سن کر حیرت ہوئی کہ دس سال کی زنیرہ تو روزہ رکھ لیتی ہے، مگر گیارہ سال کا بچہ جس پر روزہ فرض کر دیا گیا ہے  اس کی بات سے اندازہ ہو رہا تھا کہ وہ روزے سے بچنے کے لئے اپنے والدین کو دھوکا دے رہا تھا  انس چاچو نے احمر کو سیدھی راہ پر لانے کے لئے ایک ترکیب سوچی  جمعتہ الوادع یعنی رمضان المبارک کا آخری جمعہ تھا  سب لوگ نہا کر تیار ہو گئے تھے  ایک احمر تھا جو صبح سے اپنے نئے کپڑے تلاش کر رہا تھا  اس کی الماری سے ساری نئی چیزیں بھی غائب تھیں  امی  میری الماری سے سارے نئے کپڑے کہاں گئے  تھک کر احمر نے کمرے سے باہر آ کر امی سے پوچھا  تمہارے سارے کپڑے اور عید کی ساری چیزیں میں نے ایک غریب اور روزے دار بچے کو دے دی ہیں  وہ ہی اس کا صحیح حق دار ہے، تمھیں نئے کپڑوں کی کوئی ضرورت نہیں ہے، تم پرانے پہنو  مما کی بجائے انس چاچو نے جواب دیا  ارے کیوں چاچو  یہ کیا بات ہوئی  آپ سب نے بھی نئے کپڑے پہنے ہیں  وہ جھنجھلایا  تمھیں یہ بھی معلوم ہونا چاہیے کہ اللہ پاک نے یہ ماہِ مبارک صرف نئے کپڑوں کے لئے عطا نہیں کیا، تم سے تو فرض عبادت نہیں کی جاتی  نئے کپڑے پہننا بے شک افضل ہے لیکن سب سے افضل روزہ ہے  آج ہی نہیں، بلکہ تم عید پر بھی پرانے کپڑے پہنو گے  جو روزہ نہ رکھنے کے بہانے کرتا ہے، اللہ تعالیٰ بھی اس سے ناراض ہو جاتا ہے  جب تک تم کو روزے کی اہمیت اور فضیلت کا اندازہ نہیں ہو جاتا  تب تک تمہیں کوئی نئی چیز نہیں ملے گی  انس چاچو فیصلہ سنا کر اپنے کمرے میں چلے گئے  امی ابو بھی انس چاچو کے حامی تھے  احمر کو اندازہ نہیں تھا کہ انس چاچو اس کی چالاکی سمجھ جائیں گے اور ایسا سلوک بھی کر سکتے ہیں  وہ پرانے کپڑے پہن کر نماز کے لئے گیا تو دوستوں کی نظر میں سخت شرمندگی ہو گی  اگر عید پر بھی پرانے کپڑے پہنتا تو دوستوں میں اس کی ناک کٹ جاتی  امریکا کی چیزیں اور سارے تحفے بھی چاچو کی الماری میں بند ہو چکے تھے  اسے اپنی غلطی کا احساس ہوا  واقعی وہ تو روزہ رکھ سکتا تھا  اس نے اللہ سے توبہ کی اور فوراً امی ابو اور چاچو کے پاس جا کر وعدہ کیا کہ وہ پورے روزے رکھا کرے گا  سب نے اس کی بات کا یقین کر لیا اور امی نے اسی وقت اسے نئے کپڑے نکال کر دے دیے  دوسرے دن سحری کے وقت حسبِ معمول سب دسترخوان پر تھے  تب ہی احمر دھیرے دھیرے چلتا ہوا آگے آیا اور کہا میں نے اللہ سے معافی مانگ لی ہے  آپ لوگ بھی مجھے معاف کر دیں  آئندہ کبھی روزہ نہیں چھوڑوں گا  انس چاچو نے اُٹھ کر اسے گلے سے لگا لیا شاباش بیٹا  تم کو احساس دلانا ہی ہمارا مقصد تھا  سارے گھر والے خوش تھے کہ انس کی حکمتِ عملی سے احمر راہِ راست پر آ گیا  
صائبہ مشام مصطفی  شہنشاہ کے والد ایک سرکس میں کام کرتے تھے، گاؤں گاؤں، بستی بستی گھومتے اور جو آمدنی حاصل ہوتی اسی سے گزر اوقات ہوتی  والد کی خواہش تھی کہ شہنشاہ اچھی تعلیم حاصل کر لے، کیونکہ وہ ان کی اکلوتی اولاد تھی  انھوں نے اسکول میں داخلہ بھی کروا دیا، لیکن پڑھائی میں اس کا دل نہ لگا  اس نے فیصلہ کیا کہ اب وہ اپنے والد کے ساتھ سرکس پہ جایا کرے گا، لیکن بدقسمتی سے تین ماہ گزر جانے کے باوجود وہ کسی ایک کرتب میں بھی مہارت حاصل نہ کر سکا تھا  اس کا دوست مراد اس کی دل جوئی کرتا تو وہ اسے دکھ سے کہتا نہ میں ٹھیک سے پڑھ سکا اور نہ ڈھنگ سے سرکس کا کام سمجھ پا رہا ہوں  ایک دن جب وہ بوجھل قدموں سے گھر لوٹ رہا تھا کہ اس کا دوست مراد سائیکل چلاتا ہوا اس کے پاس آیا اور اس کے منع کرنے کے باوجود اصرار کر کے اسے پہاڑی کی سیر کو لے گیا  جاری ہے  مراد نے سائیکل پہاڑی پر اس مہارت سے چلائی کہ شہنشاہ حیران رہ گیا  شہنشاہ کا دل چاہا کہ چھلانگ لگا کر اُتر ہی جائے، جس کے بار بار ٹوکنے کا بھی مراد پر کوئی اثر نہ ہوا  اللہ اللہ کر کے واپس آئے شہنشاہ نے سائیکل سے اُتر کر کہا سائیکل چلانے میں تم نے جو توازن قائم رکھا وہ قابلِ تعریف ہے  یہ سن کر مراد ہنستے ہوئے کہنے لگا میرے اچھے دوست  میں کب سے تمہیں یہی تو سمجھانا چاہتا ہوں کہ ہر چیز توازن میں ہی اچھی لگتی ہے، کرتب میں تمہاری ناکامی کی وجہ بھی یہی ہے کہ تم اگر اس کی مشق کرتے ہو تو پھر دن رات کرتے چلے جاتے ہو، کھانے پینے تک کا ہوش نہیں رہتا تمہیں، اس لئے فوراً بیمار پڑ جاتے ہو، پھر صحت یابی میں اتنے دن لگ جاتے کہ تمہیں نئے سرے سے محنت کرنی پڑتی ہے، کیونکہ تم پچھلی مشق بھول چکے ہوتے ہو اور یہ سلسلہ اسی طرح چلتا رہتا ہے، خود ہی بتاؤ کیا ایسا نہیں ہے  اب شہنشاہ کی سمجھ میں اس کی بات آئی تو اسے احساس ہوا کہ واقعی بات یہی تھی، اس نے اپنے مخلص دوست کا شکریہ ادا کیا اور درست انداز میں محنت شروع کی  کچھ ہی دنوں میں وہ زیادہ تر کرتب بہت مہارت سے کرنے لگا تھا  کرتب کے دوران اکثر لوگ خوش ہو کر اس کی ویڈیوز بناتے  ایک ویڈیو وائرل ہو گئی، جس سے اچانک وہ بہت مقبول ہو گیا، لوگوں نے اس کو بڑے بڑے پروگرامز میں مدعو کرنا شروع کر دیا  مقبولیت کے ساتھ اس کی آمدن میں بھی کافی اضافہ ہوا، اس نے عزم کے ساتھ تعلیم کا سلسلہ پھر سے شروع کیا  پھر اس نے اپنی تعلیم اور سرکس میں توازن برقرار رکھتے ہوئے اپنے والدین کے خوابوں کو بھی پورا کیا  
صبا نیاز صدیقی  بیٹی  ذرا پانی تو ڈالو اس میں  اللہ رکھا کمہار نے اپنی بیٹی مہرین سے کہا جو بہت دلچسپی سے اپنے بابا کو مٹی کے برتن بناتے ہوئے دیکھ رہی تھی  مہرین نے مٹی میں تھوڑا سا پانی ملایا جس سے وہ مزید ملائم ہو گئی  وہ بے چینی سے اپنی باری کا انتظار کر رہی تھی، کیونکہ اس بچی ہوئی مٹی سے اب کھلونے بننے تھے  مہرین کے بابا بڑی مہارت سے مٹی کے چھوٹے چھوٹے کھلونے بنا رہے تھے  آہستہ آہستہ مہرین نے بھی کھلونے بنانے شروع کیے  ابتداء میں تو مٹی سنبھالنا ذرا مشکل تھا، لیکن بابا کی بتائی ترکیب سے وہ جلد ہی سیکھ گئی  سورج ڈھلنے سے پہلے ہی سارا کام ختم ہو گیا تھا  بابا بہت خوش تھے، کیونکہ مہرین نے بڑی دل جمعی سے کام کیا تھا  جاری ہے  اللہ کا شکر ہے کہ کام پورا ہوا  اب بتاؤ میں اپنی بیٹی کے لئے شہر سے کیا لاؤں  چمک  مہرین نے چہکتے ہوئے کہا  چلو بھئی ہم اپنی بیٹی کے لئے چمک لے آئیں گے  بابا نے مسکراتے ہوئے کہا  صبح مہرین اسکول جانے کے لئے اُٹھی تو بابا پہلے ہی برتن لے کر شہر جا چکے تھے  مہرین کا اسکول چند بوسیدہ دیواروں اور پھٹی ہوئی دری پر مشتمل تھا  سہولیات کی عدم دستیابی کے باوجود اس کی اُستانیاں پوری ذمے داری سے اپنا فرض ادا کر رہی تھیں  شام کو بابا گھر لوٹے تو خاصے تھکے ہوئے اور پریشان تھے  فروخت نہ ہونے کے برابر تھی  بمشکل چند ایک مٹکے، گلک اور تھوڑے سے کھلونے ہی فروخت ہو سکے، لیکن وہ پھر بھی اپنی بیٹی کے لئے چمک ضرور لائے  ایک چمک کی ہی فرمائش تو کی تھی بیٹی نے، کیسے نہ لے کر آتا  بابا نے چمک اماں کو دیتے ہوئے کہا  میں تو سوچ رہی تھی کہ تھوڑے سے پیسے مل جائیں گے تو مہرین کے لئے اسکول کے جوتے خرید لیتے  ایک سال ہو گیا ہے پھٹے ہوئے جوتے پہن کر اسکول جاتے ہوئے  اماں نے اپنی پریشانی کا ذکر کیا  وہ پھکنی سے پھونک مار کر چولہے میں آگ کی لو صحیح کر رہی تھیں  صبح مہرین سو کر اُٹھی تو اس کی خوشی کا ٹھکانا نہ رہا جب اماں نے اس کے ہاتھ میں رنگ برنگی چمک سے بھری چھوٹی چھوٹی شیشیاں دیں  مہرین کا تو بس نہیں چل رہا تھا کہ وہ سارے گھر کو چمکا دے  دوپہر کو سب کی نظروں سے اوجھل مہرین ایک کونے میں بیٹھی تھی  اس کے سامنے رنگ برنگی چمک کی چھوٹی چھوٹی شیشیاں تھیں اور ساتھ میں ملائم سی مٹی  مہرین نے تھوڑی سی چمک مٹی پر لگائی تو وہ خوب صورت لگنے لگی  مہرین نے سرخ، نیلی، گلابی اور زرد رنگ کی چمک والی مٹی تیار کی  اب وہ بہت مہارت اور احتیاط سے چھوٹے چھوٹے کھلونے بنا رہی تھی  مہرین اپنے کام میں اس قدر مگن تھی کہ اسے پتا ہی نہ چلا کہ کب سورج غروب ہو گیا  بابا نماز پڑھ کر آئے تو مہرین کے سامنے کھلونوں کا ڈھیر دیکھ کر حیران رہ گئے  اندھیرے میں کھلونے ستاروں کی طرح جھلملا رہے تھے  اماں، بابا  دیکھا کتنے پیارے لگ رہے ہیں کھلونے  مہرین سرخ رنگ کا چولہا، ایک ہانڈی دکھاتے ہوئے بولی  یہ تو بالکل ستاروں کی طرح چمک رہے ہیں  بابا نے کھلونے ہاتھ میں لیتے ہوئے کہا  مہرین کی خوشی تو دیدنی تھی  دوسرے دن بابا کے ساتھ مل کر مہرین نے پرانے کھلونوں پر بھی چمک لگا دی  مختلف زاویوں کی پھول پتیوں نے کھلونوں پر چار چاند لگا دیے تھے  شام ہونے کو آئی تھی اور بابا ابھی تک نہیں آئے تھے  ابھی اماں اور مہرین یہ سوچ ہی رہے تھے کہ بابا کی آواز آئی  ارے میری پیاری بیٹی کہاں ہے  بابا نے آتے ہی مہرین کا پوچھا جو دوڑ کر بابا سے لپٹ گئی  بابا بہت خوش تھے  ان کے ہاتھ میں دو تھیلیاں بھی تھیں  مہرین کی ماں، آج تو اللہ نے بڑا کرم کیا  مہرین کے چمکی والے کھلونے تو لوگوں کو ایسے بھائے کہ ایک بھی نہیں بچا، بلکہ لوگوں نے تو فرمائش تک کر دی کہ اگلی بار آؤ تو زیادہ کھلونے لانا  بابا خوشی خوشی اماں کو بتانے لگے  کھلونے دیکھنے کی وجہ سے لوگ برتنوں میں بھی دلچسپی لینے لگے، ماشاء اللہ، آج تو بہت اچھی فروخت ہوئی ہے  اللہ سلامت رکھے میری بیٹی کو  اللہ برکت دے، لیکن آنے میں اتنی دیر کیوں ہو گئی  ارے بھئی اس کے جوتے لینے میں دیر ہو گئی  بابا نے تھیلی میں سے جوتے نکال کر دکھائے، تو مہرین خوشی سے پھولے نہ سمائی  رات کے کھانے پر اماں نے سب کو مٹھائی دی جو بابا شہر سے لائے تھے  آنگن خوشیوں سے مہک رہا تھا اور چمکی والے کھلونے خوشیوں میں چار چاند لگا رہے تھے  
چندہ خان  آج اسکول میں پودوں کی اہمیت و افادیت سے متعلق ایک سیمینار منعقد کیا گیا تھا، جس کا نام پودے ہمارے دوست رکھا گیا تھا  سب بچوں نے پودوں کی اہمیت، پودوں کے ہماری زندگی پر اثرات، پودوں کی اقسام اور ان کے بے شمار فوائد پر بہترین تقاریر پیش کیں  آخر میں مہمانانِ گرامی نے بھی پودوں کی اہمیت اُجاگر کرنے کے لئے تقاریر کریں اور پھر ان بچوں سے یہ وعدہ بھی لیا وہ سب بھی ہمارے ملک کو سرسبز و شاداب بنانے اور آلودگی کے مسائل سے نمٹنے کے لئے اپنے اپنے حصے کا کردار ادا کرنے کے لئے کم از کم ایک پودا ضرور لگائیں  سب بچوں نے فیصلہ کیا کہ وہ ایک پودا اپنے اپنے گھروں میں اور ایک ایک پودا اپنے اسکول کے لان میں بھی لگائیں گے  جاری ہے  اگلے دن سب بچے اپنی پسند کا پودا لائے اور مل کر اسکول کے لان میں پودے لگائے، کچھ بچوں نے پھولوں کے، کچھ نے پھل سبزیوں کے اور کچھ نے صرف پتوں والے پودے لگائے  بچوں نے اس کو شجرکاری مہم کا نام دیا  نونہالو  آپ بھی کم از کم ایک پودا ضرور لگائیں، کیونکہ پودے نہ صرف ہریالی کا باعث بنتے ہیں، بلکہ یہ ہمیں آکسیجن بھی فراہم کرتے ہیں اور دنیا میں تیزی سے بدلتے موسم کو بہتر کرنے میں اہم کردار ادا کرتے ہیں  اس کے علاوہ پودے ایک بہترین صدقہ جاریہ بھی ہیں  
ہادیہ اعظم  محلے میں بارش ہو رہی تھی اور چند بچے باہر کھیل رہے تھے  انھوں نے دیکھا کہ ہوا کے زور سے ایک درخت سے پھل نیچے نرم زمین پر گر رہے ہیں  وہ قریب گئے  یہ پھل گرنے کا منظر غور سے دیکھ کر واپس آ گئے  وہ روز وہاں کھیلنے جاتے تھے  ایک دن انھوں نے دیکھا کہ جہاں پھل گرا تھا، وہاں ایک ننھی کونپل نکل چکی تھی  بچوں نے اسے بڑی دلچسپی سے دیکھا اور سوچا کہ یہ کونپل بڑی ہو کر کیسی ہو گی  اب اس کونپل کا بغور مشاہدہ کرنا ان بچوں کا معمول بن گیا  وہ اس کو پانی بھی دینے لگے  یہاں تک کہ اس ننھی کونپل نے ایک خوبصورت پودے کی شکل اختیار کر لی  جس پر اکثر تتلیاں منڈلانے آ جاتیں  یہ سب دیکھ کر ایک سمجھدار بچے کے ذہن میں ترکیب آئی  جاری ہے  اس نے اپنے دوستوں کو جمع کیا اور کہا کیوں نہ ہم اس جگہ اور آس پاس کی خالی جگہ پر مزید درخت لگائیں  سب بچوں نے خوشی خوشی اس تجویز پر عمل کرنے کا فیصلہ کیا  اب جب بچوں کو وقت ملتا یا انھیں اسکول سے چھٹی ہوتی، ہو بچے اپنے گھروں سے مختلف قسم کے بیج اور چھوٹے پودے لے آتے اور اسے ننھے پودے کے آس پاس لگاتے جاتے  پودے بڑے ہوتے گئے  وہ ان کو پانی دیتے، سوکھے پتے الگ کرتے، ان کی حفاظت کرتے اور انھیں پروان چڑھانے میں اپنا کردار ادا کرتے  وقت گزرتا گیا اور چند سالوں بعد وہ جگہ ایک خوبصورت باغ میں تبدیل ہو گئی  ہر طرف رنگ برنگے پھول کھلے تھے، درختوں پر پرندے چہچہاتے تھے، کئی درختوں پر پرندوں نے اپنے گھونسلے بنا لئے تھے اور ایک سکون بھرا منظر تھا  بچوں نے اس باغ کو بہت محبت اور محنت سے سنوارا  وہ اس پر بہت فخر محسوس کرتے کہ کیسے ایک چھوٹی سی کونپل سے ایک چھوٹی سی جنت ارضی وجود میں آ گئی  ایک دن ان بچوں نے سوچا کہ کیوں نہ اس باغ کو ایک مثال بنا کر دوسروں کو بھی درخت لگانے کی ترغیب دیں  انھوں نے ایک تنظیم بنائی جس کا نام ٹری فاؤنڈیشن رکھا  اس تنظیم کا مقصد تھا کہ ہر جگہ درخت لگائے جائیں، ماحول کو صاف ستھرا بنایا جائے اور زمین کو سرسبز و شاداب رکھا جائے  یوں ایک چھوٹی سی کونپل کی کہانی ایک خوبصورت باغ اور ایک بڑے مقصد میں بدل گئی، جو ان بچوں کی محنت، محبت اور عزم کا نتیجہ تھا  
جدون ادیب  وفات سے پہلے والد صاحب نے ایک چلتا ہوا اسکول میرے حوالے کیا اور اب حال یہ تھا کہ ان برسوں میں میرے پاس آدھے بچے رہ گئے تھے  ہزار جتن کر کے بھی اسکول آگے نہیں بڑھ رہا تھا اور یوں لگ رہا تھا کہ مجھے اسکول بند کرنا پڑے گا  بطور ایک مالک اور اسکول پرنسپل میں نے اسکول میں ہمیشہ مناسب طریقے اختیار کیے، تاکہ اسکول میں پڑھنے والے بچے بھی اچھے انسان بن سکیں، مگر ایسا نہیں تھا، اسکول کے بچے اخلاقی اور تعلیمی دونوں لحاظ سے پیچھے تھے اور میں سمجھ نہیں پا رہا تھا کہ ایسا کیوں کر ہو رہا ہے  پھر بہت کچھ کھو کر اپنی ناکامی کی وجہ پتا چل گئی  میں نے اپنا جائزہ لیا  بظاہر میں معاشرے کا ایک معزز انسان تھا، مگر حقیقت میں ایسا نہیں تھا اور ویسے بھی ہر انسان کی طرح میں خود کو دوسرے سے اعلیٰ ہی سمجھتا تھا، مگر پھر میں نے جانا کہ میں ایک کم ظرف انسان ہوں  جاری ہے  شاید میرے کامیاب نہ ہونے کی وجہ بھی یہی تھی  اصغر صاحب بھی میری طرح ایک اسکول چلاتے تھے  ایک طرح سے وہ میرے کاروباری رقیب تھے  ان کا اسکول میرے والد صاحب کے زمانے میں کوئی خاص مشہور نہ تھا، مگر پھر وہ رفتہ رفتہ نمایاں ہوتے گئے اور اب وہ بہت سے والدین کی پہلی ترجیح بن چکے تھے  گزشتہ سال اپنے اسکول کی سالانہ تقسیم نتائج کی تقریب میں، میں نے اصغر صاحب کو بھی مدعو کیا تھا  پروگرام کمیونٹی ہال میں تھا  اسٹیج پر میں نے بلدیاتی نمائندوں اور کچھ سرکاری افراد کو اور پہلی رَو میں خاص دوستوں اور والدین کو بٹھایا  اصغر صاحب ہال میں کسی کونے کھدرے میں بیٹھ گئے تھے  وہ ایک معزز انسان تھے اور اس وقت ایک لمحے کے لئے مجھے خیال آیا کہ میں نے زیادتی کی ہے  مجھے ان کو اسٹیج پر یا کم از کم ہال میں پہلی نشست پر بٹھانا چاہیے تھا، مگر پھر میں نے اپنے ذہن سے یہ سوچ کر نکال دیا کہ اس طرح ان کو میری تقریب میں پذیرائی اور شہرت ملتی اور یہ میری کاروباری ساکھ کے لئے نقصان دہ تھا  چند ماہ بعد اسی ہال میں اصغر صاحب نے سالانہ تقریب کا انعقاد کیا اور مجھے بھی مدعو کیا  میں جانا نہیں چاہتا تھا، مگر ظاہر ہے جانا پڑا اور جیسا سلوک میں نے اصغر صاحب کے ساتھ کیا تھا، ویسے ہی توقع کے ساتھ میں اس وقت ہال میں پہنچا جب پروگرام شروع ہو چکا تھا اور میں پچھلی نشستوں پر جا کر بیٹھ گیا  اصغر صاحب تقریب میں آنے والے مہمانوں کا شکریہ ادا کر رہے تھے  پھر ان کی نظر مجھ پر پڑی  انھوں نے مجھے دیکھ کر ہاتھ ہلایا اور دوسرے ہاتھ میں مائک پکڑ کر کہا ہماری خوش قسمتی ہے کہ سر سہیل خان ہمارے درمیان تشریف لا چکے ہیں  تعلیمی میدان میں ان کی خدمات کسی سے ڈھکی چھپی نہیں  آپ ہمارے لئے باعثِ احترام اور خوش قسمتی کا سبب ہیں  آپ سب کی پُر زور تالیوں میں ان سے درخواست ہے کہ آئیں اور اسٹیج پر تشریف فرماں ہوں  ہال میں موجود لوگوں نے زبردست تالیوں سے میرا استقبال کیا  مجھے اس سلوک کی اُمید نہ تھی اور میرا طرزِ عمل ایسا رہا تھا کہ بدلے میں ایسے سلوک کا مستحق نہ تھا، مگر یہی فرق تھا مجھ میں اور اصغر صاحب میں وہ ایک اعلیٰ ظرف انسان تھے اور میں کم ظرف  اپنی نشست سے اسٹیج تک کا سفر چند لمحوں کا، مگر میرے لئے بہت طویل تھا اور میں نے انہی لمحوں میں زندگی کا سب سے اہم سبق سیکھ لیا تھا اور ساتھ ہی اپنی ناکامی کی وجوہ بھی پتا چل گئی تھیں  میں نے اسٹیج پر پہنچ کر اصغر صاحب سے مصافحہ کیا اور ان کی آنکھوں میں جھانکا، مگر وہاں خلوص کے سوا کچھ نظر نہ آیا  اس پروگرام کے بعد میں صحیح معنوں میں تبدیل ہو گیا  میری شخصیت میرے سوچنے کا انداز بھی بدل گیا  مجھے انکسار اور توکل جیسی اعلیٰ صفات حاصل ہوئیں  میں نے اپنی اصلاح کی، اپنے اندر سے غرور کو ختم کیا تو گویا مجھے کامیابی کا حقیقی راستہ مل گیا تھا  
ماہ نور خان  وہ ایک بہت شرارتی چوہا تھا، جو اپنے ماں باپ کے ساتھ رہتا تھا  اس گھر میں ایک بلی بھی اپنے بچوں کے ساتھ رہتی تھی  بلی کسی کو کچھ نہ کہتی، لیکن جب کوئی اس کے بچوں کو تنگ کرنے کی کوشش کرتا تو وہ برداشت نہ کرتی  چوہے کے ماں باپ نے اسے سختی سے تاکید کی تھی کہ وہ بلی اور اس کے بچوں سے کوئی شرارت نہ کرے، لیکن اس نے یہ بات سنی اَن سنی کر دی، پھر اس کے ذہن میں ایک شرارت سوجھی  بلی جب رات کو اپنے بچوں کے ساتھ سو رہی تھی تو وہ چپکے سے اُٹھ کر بلی کے پاس گیا اور اپنے تیز نوکیلے دانتوں سے بلی کو زور سے کاٹ کر بھاگ گیا  بلی کی یکدم آنکھ کھل گئی، لیکن چوہا یہ جا، وہ جا  تب سے بلی کو تنگ کرنا چوہے کا روز کا معمول بن گیا  جاری ہے  بے چاری بلی اس کو پکڑنے کے لئے دوڑ لگاتی، لیکن چوہا ہمیشہ ہی گھر کے کسی کونے یا سوراخ سے بھاگ جاتا  چوہے نے جب دیکھا کہ بلی کچھ نہیں کر پا رہی تو اب وہ بلی کے بچوں کو چھیڑنے لگا  ایک دن جب بلی کے بچے کھانا کھا رہے تھے، وہ جلدی سے ان کا کھانا لے کر بھاگ گیا  بلی نے دیکھا تو وہ اس کے پیچھے پیچھے بھاگی، لیکن وہ ہمیشہ کی طرح وہاں سے بھاگ نکلا  اب بلی نے چوہے کو سبق سکھانے کا فیصلہ کیا  بلی کو معلوم تھا کہ چوہا زیادہ تر کون سے راستے سے آتا جاتا ہے  اس نے وہاں پر ایک شکنجہ رکھ دیا اور اس پر کھانے کی چیزوں کے چھوٹے چھوٹے ٹکڑے رکھ دیے  چوہا جب دوبارہ شرارت کی نیت سے وہاں جانے لگا تو اس کی ناک میں فوراً ہی کھانے کے ٹکڑوں کی مہک آنے لگی اور وہ بے اختیار اسی طرف بڑھنے لگا  جیسے ہی وہ ٹکڑوں کو کھانے کے لئے شکنجے پر چڑھا تو اچانک شکنجے میں پھنس گیا  اس نے شکنجے سے خود کو چھڑانے کی بہت کوشش کی، لیکن کوئی فائدہ نہ ہوا  اب اسے اپنے ماں باپ کی نصیحت یاد آئی کہ کیوں وہ اسے بلی اور اس کے بچوں کو تنگ کرنے سے منع کرتے تھے  اسے اپنی غلطی کا شدت سے احساس ہونے لگا، لیکن پھر چوہا دیکھتے ہی دیکھتے تڑپتے ہوئے مر گیا  
شائستہ بٹ  ایک گاؤں میں ارمان نامی آدمی رہتا تھا اُس کے پاس کوئی نوکری نہیں تھی  ایک دن اُس نے سوچا کہ وہ نوکری ڈھونڈنے شہر جائے گا  اُس کے پاس صرف تین اشرفیاں تھیں  وہ اپنے سفر پر نکل گیا  جب وہ شہر پہنچا تو اُسے وہاں بہت سے لوگ مختلف کام کرتے نظر آئے تو وہ خوش ہو گیا کہ اُسے یہاں نوکری ضرور مل جائے گی، مگر سب سے پہلے کہیں رہنے کی جگہ چاہیے  اُس نے دیکھا کہ ایک گھر کے باہر لکھا ہے اوپر والا کمرہ خالی ہے  اُس نے سوچا کہ وہ یہاں رہ سکتا ہے  دروازہ کھٹکھٹایا تو اندر سے غصے سے بھرا آدمی باہر آیا اور پوچھا کیا چاہیے  ارمان نے کہا کہ مجھے رہنے کے لئے کمرہ چاہیے  آدمی نے کہا کہ کرایہ تین اشرفیاں ہو گا  جاری ہے  ارمان گھبرا گیا کہ اُس کے پاس تو تین ہی اشرفیاں ہیں  اس نے کہا کہ میرے پاس صرف تین اشرفیاں ہیں اور میں نے نوکری بھی تو ڈھونڈنی ہے، میں تینوں نہیں دے سکتا آپ تھوڑا کم کر دیں  آدمی نے پھر کہا تین اشرفیاں  ارمان کی مجبوری تھی اُس نے تین اشرفیاں دے دیں اور اُسے کمرہ مل گیا  صبح اُٹھنے کے بعد اسے اتنی لذیذ خوشبو آئی کہ وہ اس کی جانب چل پڑا، چلتے چلتے نیچے وہ اُس آدمی کے پاس پہنچ گیا جو سوپ بنا رہا تھا  وہاں لوگوں کا رش تھا  ارمان کو بھوک لگی ہوئی تھی اس نے بھی سوپ مانگا تو آدمی نے کہا تین اشرفیاں  ارمان نے کہا کہ میرے پاس کوئی اشرفی نہیں ہے  آپ مجھے ایسے ہی سوپ دے دیں لیکن آدمی نے کہا تین اشرفیاں  ارمان نے کہا میرے پاس کوئی اشرفی باقی نہیں ہے  آپ مدد کریں لیکن آدمی نے کہا تین اشرفیاں  مجبوراً اُسے بھوکا رہنا پڑا  خیر وہ واپس آ کر کمرے کی بالکنی میں بیٹھ گیا اور سوچا کہ سوپ کی خوشبو ہی سونگھ لوں شاید بھوک مٹ جائے  آدمی نے دیکھ لیا اور اُسے بہت غصہ آیا کہ وہ اس کے سوپ کی خوشبو چرا رہا ہے  اُس نے ارمان کو اپنے پاس بلایا اور کہا تم میرے سوپ کی خوشبو چوری کر رہے تھے ناں، اب تمہیں اس کی قیمت چکانی ہو گی  ارمان نے بہت کہا کہ میں نے سوپ کی خوشبو نہیں چرائی لیکن آدمی اُسے لے کر گلی کے کونے میں لے گیا  جو خود کو قاضی کہتا تھا  دونوں نے قاضی کو اپنی اپنی کہانی بتائی  کچھ دیر بعد قاضی نے اپنا فیصلہ سنایا  وہ کہنے لگا ارمان نے تمہارے سوپ کی خوشبو چرائی ہے، یہ لو اس کی قیمت، یہ کہتے ہوئے قاضی نے اپنی میز پر ایک ایک کر کے تین اشرفیاں پھینکیں  تین بار  ٹھن ٹھن ٹھن کی آواز آئی  قاضی نے کہا  تمہیں سوپ کی خوشبو کی قیمت مل گئی  غصیلا آدمی کہنے لگا مگر یہ تو صرف آواز تھی  قاضی نے کہا، ارمان نے سوپ کی خوشبو چرائی ہے، سوپ نہیں تو تمہیں میں نے سکوں کی آواز سے قیمت چکا دی ہے  عقلمندی سے ہر معاملے کا حل نکل سکتا ہے  
سدرہ سوزر  منصور گاؤں میں اپنی ماں کے ساتھ رہا کرتا تھا  اس کے والد کا انتقال ہو چکا تھا اور اب وہ اپنے اور ماں کے گزر بسر کے لئے لکڑیاں جمع کرتا اور ان سے کچھ بنا کر بازار بیچ آتا  ایک دن معمول کے مطابق وہ لکڑیاں جمع کرنے لگا کہ اچانک اسے ایک ایسا درخت نظر آیا جو بیچ سے کٹا ہوا تھا اور اندر جیسے کوئی غار کا راستہ تھا  ایک بونا اس کے سامنے آ گیا  وہ کچھ دیر کے لئے سکتے میں آ گیا  بونا اس سے مخاطب ہوا کیا ہوا لڑکے  تم یہاں جنگل میں کیا کر رہے ہو  منصور نے جواب دیا کچھ نہیں بس یہاں قریب سے لکڑیاں جمع کرنے آیا تھا  بونے نے کہا اچھا تو تم وہ ہی ہو جو یہاں روز آتے ہو اور لکڑیاں کاٹ کر لے جاتے ہو  جاری ہے  منصور نے ہاں میں سر ہلایا  بونے نے پھر کہا کیا تمہیں معلوم ہے تم اپنا گھر چلانے کے لئے پرندوں کا گھر ویران کر جاتے ہو، درختوں کو کاٹ کر اپنے لئے بہت سی چیزیں بناتے ہو، مگر پودا یا بیج کبھی نہیں لگاتیں  تم قریب سے ہی لکڑیاں لے لو، مگر ایک درخت کے بدلے ایک درخت لگاؤ  اس طرح یہاں کی ہریالی کو نقصان بھی نہیں ہو گا اور تم لوگوں کا کام بھی نہیں رکے گا  منصور نے اس کام کے لئے ہامی بھری اور اس نئے سبق کے لئے بونے کا شکریہ ادا کیا اور گھر جا کر اس نے یہ فیصلہ کیا کہ اب وہ ایک درخت کے بدلے ایک درخت ضرور لگائے گا  
عروج سعد  ساتھیو  یہ قصہ ہے بِیّا کا جسے انگریزی  میں کہتے ہیں  کہانی سنانے سے پہلے بِیّا کے بارے میں کچھ بتا  دوں  یہ ہمارے یہاں پائے جانے والی عام چڑیوں سے ملتا جلتا پرندہ ہوتا ہے  ان  کے پَر زیادہ تر بھورے ہوتے ہیں، مگر پیٹ اور سر پر پیلے بال ہوتے  ہیں  جبکہ کچھ اقسام ایسی بھی ہوتی ہیں جن کے تقریباً تمام ہی پَر پیلے ہوتے  ہیں  بہرحال ان کی بہت ہی خاص بات یہ ہے کہ ان کا گھونسلا دوسرے پرندوں کے  گھونسلوں سے بالکل مختلف ہوتا ہے  یہ پرندے اپنا گھونسلا درخت کے تنے میں  سوراخ کر کے یا کسی شاخ کے اوپر نہیں بناتے، بلکہ ان کے گھونسلے کسی ٹہنی  سے اُلٹے لٹکے ہوئے ہوتے ہیں اور ہوا کے جھونکوں کے ساتھ جھولتے رہتے  ہیں  جاری ہے  ہو گئے نا حیران  ان کے گھونسلوں میں آنے جانے کا راستہ نیچے کی طرف سے  ہوتا ہے، لیکن اس کے باوجود یہ اور ان کے انڈے بچے بھی لٹکتے ہوئے  گھونسلوں سے نہیں گرتے ہیں  مزید حیرانی کی بات یہ ہے کہ یہ اپنے گھر تنکوں  کے بجائے نرم نرم گھاس کی ایک ایک پتی کو بڑی مہارت کے ساتھ بُن کر تیار  کرتے ہیں  بِیّا چڑیاں یہ کام اس قدر محنت اور نفاست سے کرتی ہیں کہ انھیں  دیکھ کر انسان اللہ کی قدرت کا قائل ہو جاتا ہے  اب آپ کہانی پڑھیے  کسی  دریا کے کنارے ایک جنگل میں بِیّا چڑیوں کی ایک بستی آباد تھی  موسمِ بہار  ختم ہونے کو تھا  اس دن برگد کے درخت کی سب سے اونچی شاخ پر کچھ زیادہ ہی  ہلچل نظر آ رہی تھی  دراصل اس دن بِیّا چڑیوں کا بہت اہم اجلاس ہونے والا  تھا  تقریباً تمام ہی نَر بِیّا وہاں موجود تھے اور کیوں نہ ہوتے  آخر  معاملہ ان کی آنے والی نسلوں کی بقا کا تھا  شاخ پر بہت سی نازک نازک ٹہنیوں  کو ایک کے اوپر ایک جما کر اسٹیج بنایا گیا تھا جس پر ان کی بستی کا سب سے  عقل مند چڑا بڑی شان سے بیٹھا ہوا تھا  اس کے جسم پر موجود پہلے پَر اس قدر  چمکدار تھے کہ سورج کی روشنی میں ان سے سنہری شعائیں نکلتی محسوس ہوتی  تھی  اس لئے سب اسے سنہرا بانکا کہتے تھے  اجلاس شروع کرنے کے لئے اس نے  پَروں کے اشارے سے سب حاضرین کو خاموش ہو جانے کا اشارہ کیا  موتی میاں نے،  جو کہ سنہرے بانکے کے سب سے گہرے دوست تھے، آگے بڑھ کر بات شروع کی آج  یہاں جمع ہونے کی وجہ آپ سبھی جانتے ہیں  گرمیاں بس شروع ہونے ہی والی ہیں  اور کچھ ہی دنوں میں ہمیں نئے گھونسلے بنانے کی تیاری شروع کرنی ہو گی، مگر  مسئلہ یہ ہے کہ پچھلے کئی سالوں سے جب بھی ہم برگد اور شاہ بلوط کے درختوں  پر اپنے گھر بناتے ہیں ظالم ریچھ اور چالاک لومڑی آ کر ہم پر حملہ کر دیتے  ہیں اور ہمارے انڈے اور بچے ہماری نظروں کے سامنے ہڑپ کر جاتے ہیں  تمام  بِیّا چڑوں کے منہ لٹکے ہوئے تھے  ایک چڑے نے جھرجھری لی اور کہا ایک  مرتبہ تو میری جان بھی جانے ہی والی تھی  میں سو رہا تھا کہ اچانک ایک زرافے  نے آ کر میرے گھر کو زور زور سے ہلانا شروع کر دیا  جب اس نے اپنی کالی  کالی آنکھوں سے میرے گھر میں جھانکا تو میرے بچوں نے ڈر کے مارے چیخنا  چلانا شروع کر دیا  جس پر زرافہ اپنے بڑے بڑے دانت نکال کر ہنسنے لگا  میں نے  اس کی بڑی منت سماجت کی تو اس نے ہماری جان بخشی  بس اب بہت ہو گیا ہے اگر  ظلم کا یہ سلسلہ جاری رہا تو وہ وقت دور نہیں کہ جب ہماری نسل ہی دنیا سے  ختم ہو جائے گی  سنہرے بانکے نے اپنی دُم تین مرتبہ اوپر نیچے ہلائی  اور کہا مگر اب ایسا نہیں ہو گا میرے دوستو  بے شک ہمارے دشمن طاقت میں ہم  سے کہیں زیادہ ہیں، مگر اللہ تعالیٰ نے ہمیں بھی سوچنے سمجھنے کی صلاحیت  دی ہے اور ہم انھیں طاقت سے نہیں، بلکہ تدبیر سے ہرائیں گے  موتی میاں نے چونک کر کہا تو کیا تمہارے پاس کوئی ایسا طریقہ ہے جو ہمیں اس مستقل خوف سے نجات دلا دے  سنہرے  بانکے نے سینے کو پھلا کر کہا کیوں نہیں، بہت سوچ بچار کے بعد جو تدبیر  میرے ذہن میں آئی ہے، اس پر عمل کرنے کے بعد ان شاء اللہ ہمارا دشمن کبھی  ہمارے اوپر حملہ نہ کر سکے گا  تمام بِیّا چڑوں کے چہرے خوشی سے جیسے کھل اُٹھے اور بڑے انہماک کے ساتھ سنہرے بانکے کی تجویز سننے لگے  دیکھو  دوستو  جنگل کے جنوبی حصے میں ببول کے کانٹے دار درخت کثرت سے ہیں  اگر ہم  اُن درختوں پر اپنا مسکن بنائیں تو کانٹوں کی وجہ سے کوئی جانور ہمارے  گھروں کے نزدیک آنے کا سوچ بھی نہ سکے گا  جو بھی ہماری طرف بری نیت سے بڑھے  گا، منہ کی کھائے گا  بھئی واہ واہ  کیا شاندار ترکیب ہے  ایسی  زبردست تجویز سن کر تمام چڑے پھُدکنے لگے  آج بھی بِیّا چڑیاں چڑے اپنے  نازک آرام دہ گھونسلے ببول، بیری یا کسی بھی کانٹے دار درخت پر بناتے ہیں،  جس میں وہ اور ان کے بچے ہر خوف سے آزاد، ہنسی خوشی رہتے ہیں  دشمن چاہے  کتنا ہی طاقتور کیوں نہ ہو، عقل سے کام لے کر ہم اپنی حفاظت کر سکتے  ہیں  سمجھ دار قومیں بھی اپنی آنے والی نسلوں کی بہتری کے لئے ایسی منصوبہ  بندی کرتی ہیں کہ ان کا مستقبل محفوظ اور روشن ہو  
فلزا کائنات  نومی دریا کے کنارے ایک قصبے میں اپنی بوڑھی نانی کے ساتھ رہتا تھا  صبح وہ اسکول جاتا اور اسکول کے بعد قصبے کے ایک امیر مچھیرے کے پاس کام کرتا  مچھیرا اس سے سخت محنت کرواتا، بات بات پر ڈانٹتا اور پھر اُجرت دینے میں بھی آنا کانی کرتا، لیکن نومی اپنی مالی مجبوری کی وجہ سے یہ نوکری نہیں چھوڑ سکتا تھا  سخت محنت کے باوجود وہ اپنی تعلیم پر پوری توجہ دیتا اور بوڑھی نانی کا بھی پورا خیال رکھنے کی کوشش کرتا  ایک دن مچھیرے نے نومی کی ذرا سی غلطی پر اسے بہت ڈانٹا اور نوکری سے بھی نکال دیا  نومی روتا ہوا ایک درخت کے نیچے آ بیٹھا  تھوڑی دیر بعد پتوں میں سرسراہٹ سی ہوئی اور دیکھتے ہی دیکھتے ایک بونا ان کے پیچھے سے نمودار ہوا  جاری ہے  بونا نومی کے پاس آیا اور بولا تم کون ہو لڑکے اور روتے کیوں ہو  نومی ایک لمحے کے لئے حیران رہ گیا، لیکن پھر اس نے بونے کو سارا ماجرا کہہ سنایا  بونے نے کہا تم اپنی بوڑھی نانی کا خیال رکھتے ہو اور خوب محنت سے اپنا کام کرتے ہو اور تعلیم بھی حاصل کرتے ہو  ایسے بچوں کو اللہ ضرور بہترین اجر دیتا ہے  تم دل چھوٹا نہ کرو اور آؤ میں تمہیں اپنا شہر دکھاؤں اور اپنے لوگوں سے ملاؤں  نومی بونے کا ہاتھ پکڑے درخت کے کھوکھلے تنے میں داخل ہوا تنگ سی سرنگ تھوڑی دیر بعد ایک چھوٹے، مگر پیارے سے شہر میں جا کھلی  نومی وہاں دوسرے بونوں سے بھی ملا  خوب سیر کی اور مزے مزے کی چیزیں کھائیں  واپسی پر بونوں نے اسے بہت سے تحفے بھی دیے  نومی خوشی خوشی گھر آیا اور نانی کو سارا حال بتایا  نانی حیران ہوئیں، لیکن ساتھ ہی نومی کی تنبیہ کی کہ اس طرح بغیر بتائے نہیں جانا چاہیے تھا  جب دونوں تحفے کھولنا شروع کیے تو معلوم ہوا کہ وہ سب ڈبے سونے چاندی اور قیمتی چیزوں سے بھرے ہیں  نومی کو اطمینان ہوا کہ اب وہ دل لگا کر اپنی تعلیم حاصل کر سکتا ہے اور یوں نانی اور نومی شکر گزاری کے ساتھ خوشی خوشی رہنے لگے  
مفسرہ نور  احمد اسکول سے واپس آ رہا تھا  راستے میں اسے چمکتا ہوا چراغ نظر آیا  دوپہر کی تیز دھوپ میں وہ چراغ سونے کا لگ رہا تھا  احمد نے جھٹ چراغ اُٹھا لیا اور اسے اپنے بیگ میں ڈال دیا  احمد اندر ہی اندر خوش ہو رہا تھا کہ اسے جادوئی چراغ مل گیا ہے  وہ گھر جاتے ہوئے سوچنے لگا کہ اسے چراغ سے کون سی تین خواہش پوری کروانی چاہیے  گھر پہنچ کر احمد نے اپنا بیگ ہوا میں اُچھال کر صوفے پر پھینک دیا اور خود دوسرے صوفے پہ ڈھے گیا  جوتے اُتار کر دائیں بائیں اُچھالے اور جرابیں بھی صوفے کے پاس چھوڑ دیں  امی کچن سے آئیں تو افسوس سے احمد کو دیکھنے لگیں  احمد کا روز کا یہی معمول تھا  بہت سمجھانے کے بعد بھی احمد سست اور نکما ہوتا جا رہا تھا  جاری ہے  اس کی امی کھانا لے آئیں تو احمد نے بڑے بڑے نوالے بنائے اور کھانا کھا کے اُٹھ گیا  اس کو اچانک چراغ یاد آیا تو گھبرا کر اپنا بیگ اُٹھایا  اس کو ڈر تھا کہ کہیں چراغ بیگ پٹخنے کی وجہ سے ٹوٹ نہ گیا ہو  اس نے چراغ بیگ سے نکالا تو چراغ کا منہ اُلٹا ہو گیا تھا  اس کو خود پر غصہ آیا  اگر چراغ ٹوٹ جاتا تو وہ کیا کرتا  اس نے چراغ کو صاف کرنا شروع کیا تو چراغ سے دھواں نکلنے لگا  احمد خوشی سے اچھلنے لگا  دیکھتے دیکھتے پورے کمرے میں دھواں ہو گیا اور ایک بونا جن باہر آیا  کس نے اپنی شامت بلوائی  بونا جن غصے سے کہنے لگا  میں نے، میں نے  احمد نے اُچھلتے ہوئے کہا  بونے جن نے غور سے احمد کو دیکھا اور کہا کیا نام ہے تمہا را  کیا شرارت کرتے ہو  احمد نام ہے، مگر شرارت تو کچھ نہیں کرتا  اب جلدی سے میری خواہش پوری کر دو  احمد نے کہا  خواہش تو اچھے بچوں کی پوری ہوتی ہے اور میں الہ دین کا چراغ نہیں ہوں، بلکہ بُرے لوگوں کی شامت کا چراغ ہوں اور صرف تم ہی کو نظر آؤں گا  جن کی بات سن کے احمد کو خوف آنے لگا  نہیں، میں بُرا نہیں ہوں  تم واپس چلے جاؤ  احمد نے چراغ اُٹھاتے ہوئے کہا  ہاہاہا  ایسے نہیں بچہ  پہلے میں تین دن تمہارے پاس رہوں گا  اگر تم اچھے ثابت ہوئے تو واپس چلا جاؤں گا اور اگر بُرے نکلے تو سخت سزا دوں گا  جن نے کہا  کیسی سزا  احمد نے گھبراتے ہوئے پوچھا  سزا کے طور پر میں تمھیں اس چراغ میں بند کر دوں گا اور خود آزاد ہو کر تمہارے روپ میں تمہارے میں گھر رہوں گا  یہ سنتے ہی احمد رونے لگا  وہ تو سچ میں بہت بدتمیز تھا، سست تھا  اس کی اس عادت کی وجہ سے اس کے امی ابو، دوست، اساتذہ سب پریشان تھے  اسے یاد آیا کہ اس نے کیسے آ کر اپنا بستہ پھینکا تھا  احمد بھاگتے ہوئے باہر گیا  جرابیں اُٹھا کے جوتوں میں ڈالیں اور جوتوں کو سلیقے سے ان کی جگہ پر رکھا  کھانے کے برتن اُٹھا کے سینک میں رکھے اور منہ دھو کر یونیفارم اُتار کر الماری میں رکھا  اسے یہ سب کرنے میں زیادہ دیر بھی نہیں لگی  امی، احمد کو تیزی سے کام کرتا دیکھ خوش ہو گئیں  شام میں احمد کھیلنے جانے لگا  اچانک اس کی نظر بونے جن پر پڑی، جو اس کی آج کی ڈائری کھولنے والا تھا  ڈائری میں اس کا کام نا مکمل ہونے کا نوٹس تھا  احمد نے بھاگتے ہوئے، جن سے اپنی کاپی لی اور اپنا ہوم ورک مکمل کرنے لگا  اس نے جلدی جلدی اپنا کام کیا اور پھر خوشی خوشی کھیلنے کے لئے باہر چلا گیا  اس کی امی، احمد میں آئی ہوئی تبدیلی پر بہت خوش ہوئیں  احمد نے باقی دو دن بھی اپنی ذمے داریوں کو پورا کرتے ہوئے گزارے  آخری رات احمد بہت ڈرا ہوا تھا کہ خدا جانے جن کیا فیصلہ کرے  رات کے نو بج رہے تھے  سب رات کے کھانے کے لئے بیٹھے تھے کہ دروازے کی گھنٹی بجنے پر سب نے کھانا روک دیا  احمد کے ابو کے کوئی پرانے دوست گھر آئے تھے، جو ساتھ میں اپنے بچے کو بھی لائے تھے  بچے کو دیکھ کر اچانک احمد کا ڈر بڑھ گیا  صرف احمد کو وہ بچہ بونے جن کے روپ میں نظر آ رہا تھا، جو ان کے ساتھ ان کا بیٹا بن کے آیا تھا  احمد اور وہ ساتھ بیٹھ گئے  سب کھانا کھانے کے بعد باتیں کر رہے تھے  اچانک ابو کے دوست نے کہا احمد کی شرارتیں کم ہوئیں یا اب بھی سست اور کام چور ہے  احمد کو خوف سے پسینے آنے لگے کہ ضرور اب اس کے ابو اس کی باتیں بتا دیں گے اور جن اس کو بند کر دے گا  میرا بیٹا تو بہت اچھا ہو گیا ہے  اپنے سارے کام وقت پر کرتا ہے  سلیقے سے اپنی کتابیں اور چیزیں رکھتا ہے اور شرارت تو ہر بچہ کرتا  بس اللہ کا شکر ہے کہ احمد چھوٹی چھوٹی چیزوں کا خود ہی خیال رکھتا ہے  امی نے بتاتے ہوئے احمد کو گلے لگا لیا  احمد کو بھی احساس ہوا کہ اپنی چیزوں کا خیال رکھنا، اپنی ہر چیز میں لاپروائی نہ کرنا کتنا اچھا ہے  چھوٹے چھوٹے کام کرنے سے بھی اس کا وقت خراب نہیں ہوتا تھا اور اب تو وہ اپنے امی ابو کا اچھا بچہ بن چکا تھا  احمد نے دل میں پکا عہد کیا کہ وہ کبھی کسی کو شکایت کا موقع نہیں دے گا  اس نے بونے جن کی طرف دیکھا جو اسے دیکھ کر مسکرا رہا تھا  احمد بھی اسے دیکھ کر مسکرانے لگا  احمد کو اب جن سے کوئی ڈر نہیں لگ رہا تھا، کیونکہ اس نے خود کو اچھا بنانے کا پکا عہد جو کر لیا تھا  
مسعود احمد برکاتی  مجھے آپ اچھی طرح جانتے ہیں کہ میرا کام پاکستان کی حفاظت کرنا ہے  پاکستان کو اس کے دشمنوں سے بچانا اور اس زمین کی حفاظت کرنا میرا فرض ہے  یہ ایک ایسا فرض ہے جس کو ادا کر کے مجھے خوشی ہوتی ہے  اس فرض کو میں صرف افسروں کے حکم سے ہی نہیں، بلکہ اپنے دل کے تقاضے سے بھی ادا کرتا ہوں  میں اپنے پیارے وطن کے دفاع کے لئے جو کچھ بھی کرتا ہوں، اس سے میری روح خوش ہوتی ہے  بعض لوگ سمجھتے ہیں کہ میرا کام تباہی پھیلانا، نقصان پہنچانا اور لڑائی کرنا ہے، لیکن یہ صحیح نہیں ہے  میرا کام جنگ کو روکنا اور امن قائم کرنا ہے  بعض اوقات امن قائم کرنے کے لئے جنگ ضروری ہو جاتی ہے  جب کوئی دوسرا ملک عقل سے کام نہیں لیتا، اس کی ہوس حد سے بڑھ جاتی ہے اور وہ دوسرے ملکوں پر بھی قبضہ کرنا چاہتا ہے یا ان کو کمزور کر کے فائدہ اُٹھانا چاہتا ہے اور جب وہ ان پر حملہ کر دیتا ہے تو میرا فرض ہو جاتا ہے کہ میں اس کا جواب دوں  جاری ہے  اپنے ملک میں اس کو گھسنے نہ دوں اور اس کو ظلم و زیادتی کا مزہ چکھاؤں  اس وقت میں اپنی جان لڑا دیتا ہوں  مجھے امن کے زمانے میں لڑنے کی تربیت اسی لئے دی جاتی ہے کہ اگر لڑائی ضروری ہو جائے تو پھر میں خوب لڑوں اور اپنی مہارت سے جنگ میں کامیابی اور فتح حاصل کروں  آپ کو معلوم ہے جب بھی ایسا موقع آیا ہے تو میں نے، میرے ساتھیوں نے، میرے افسروں نے بے خوف ہو کر بڑی بہادری، حوصلے اور ہمت سے دشمن کا مقابلہ کیا ہے اور اس کو سبق سکھایا ہے اور کسی قربانی سے دریغ نہیں کیا  ہم نے اپنی جانیں قربان کر کے اپنے پیارے پاکستان کا دفاع کیا ہے  حملہ آور کو کامیاب نہیں ہونے دیا ہے  میں اپنے ملک کی خدمت کے علاوہ اپنی قوم کی خدمت بھی کرتا ہوں  جنگ کے علاوہ امن کے زمانے میں جب کوئی ہنگامی صورت پیدا ہوتی ہے اور شہروں میں بھی میری ضرورت پڑتی ہے تو میں حاضر ہوتا ہوں  طوفانوں اور سیلابوں میں بھی ملک و قوم کی خدمت کر کے خوش ہوتا ہوں  مجھے تربیت دی جاتی ہے، یعنی لڑنے اور دشمن کا مقابلہ کرنے کا فن سکھایا جاتا ہے  مجھے بہترین ہتھیاروں کا استعمال بتایا جاتا ہے، لیکن مجھے یہ بھی بتایا گیا ہے کہ نظم و ضبط، حکم کی پابندی، وطن سے میری محبت، میرا ایمان، میرا جذبہ اور میرا کردار میری اصل طاقت ہے  ایمان اور کردار انسان کو جو قوت عطا کرتے ہیں وہ ہر قوت پر غالب آ سکتی ہے  میں ایک پاکستانی فوجی ہوں  مجھے یہ قوت حاصل ہے اور یہی میری کامیابی کی ضامن ہے  
شازیہ کاشف  بھائی  آج تو گرمی سے بُرا حال ہو رہا ہے  احمد بجلی آتے ہی پنکھے کے سامنے بیٹھتے ہوئے بولا  ہاں میں بھی ابھی ابھی نہا کے آیا تھا، مگر کوئی فائدہ نہیں ہوا  عبداللہ نے گھوم کر اسے اپنی پسینے سے کمر پر چپکی قمیض دکھائی  میرا تو باہر جا کر کھیلنے کو بھی دل نہیں کر رہا  چھوٹا احمد اُداسی سے بولا  بیٹا  یہ گرمی بھی ہم انسانوں کی وجہ سے ہی بڑھ رہی ہے  دادا جان کافی دیر سے ان کی گفتگو سن رہے تھے، اخبار تہہ کرتے ہوئے بولے  وہ کیسے دادا جان  دونوں نے ایک ساتھ حیرت سے پوچھا  بیٹا  یہاں انسان اپنی جہالت اور خود غرضی کی وجہ سے درختوں کی کٹائی کرتے رہے  جس کے نتیجے میں عالمی درجہ حرارت میں تیزی سے اضافہ ہوا ہے  جاری ہے  یہ انتہائی گرمی کی لہر اسی کا نتیجہ ہے  انھوں نے تفصیل سے بتایا  وہ دونوں غور سے دادا جان کی باتیں سن رہے تھے  شام کو دادا جان دونوں بچوں کو قریبی جنگل لے گئے، جہاں آدھے سے زیادہ جنگل میں درخت کٹے ہوئے تھے  جگہ جگہ راکھ کا ڈھیر تھا  اب وہ دونوں دادا جان کی بات کو بخوبی سمجھ رہے تھے  تو دادا جان  اس مسئلے کا کوئی حل بھی تو ہو گا  عبداللہ نے ارد گرد دیکھتے ہوئے پوچھا  ہاں بچو  ہر مسئلے کا کوئی نہ کوئی حل ضرور ہوتا ہے  اگر ہر انسان اپنے حصے کا درخت لگائے تو اس مسئلے پر قابو پایا جا سکتا ہے  لیکن دادا جان  ہمارے لگائے درخت تو بہت دیر میں بڑے ہوں گے، ہے ناں  کسی کے لگائے ہوئے درخت ہمیں فائدہ پہنچا رہے ہیں، ہمارے لگائے ہوئے درخت آنے والی نسل کو صاف ہوا اور ٹھنڈا موسم پہنچائیں گے  انھوں نے پیار سے سمجھایا  اگلے دن وہ دونوں بچے دادا جان کے ساتھ پھر اس جنگل میں موجود تھے  دادا جان نے ان کی فرمائش پر ایک چھوٹا سا پودا لے کر دیا تھا  
جمیل احمد  جنگل میں ندی کے کنارے ایک درخت کے تنے میں  ننھی چیونٹی نے اپنا گھر بنایا ہوا تھا وہ بہت محنتی اور سمجھدار تھی  سارا  دن کھانا جمع کرنے میں لگی رہتی  اس نے اپنے گھر میں بہت سے بیج اور اناج کے  دانے اکٹھے کر رکھے تھے، تاکہ برسات کے موسم میں اسے کھانا تلاش کرنے میں  کوئی پریشانی نہ آئے  گرمیوں کی ایک دوپہر چیونٹی کو پیاس محسوس ہوئی تو وہ  ندی کنارے گئی  اچانک تیز ہوا کا ایک جھونکا آیا اور چیونٹی ندی میں گر  گئی  پانی بہت تیز اور گہرا تھا، وہ بہنے لگی  ایک فاختہ ندی کے کنارے ایک  درخت پر بیٹھی چیونٹی کو بہتے دیکھ رہی تھی  اس نے درخت سے ایک پتا توڑا اور  اُڑ کر ندی میں چیونٹی کے پاس پانی میں پھینک دیا، چیونٹی نے فاختہ کو پتا  پھینکتے دیکھ لیا تھا وہ فوری اُس پتے پر بیٹھ گئی، پتا پانی میں تیرتا  ہوا ندی کے کنارے آ لگا، چیونٹی خشکی پر آ گئی  جاری ہے  ندی سے باہر آنے کے  بعد اُس نے بی فاختہ کا شکریہ ادا کیا  اس کے بعد ان دونوں میں دوستی ہو  گئی  وقت گزرتا گیا  ایک دن بہت تیز طوفانی بارش ہو رہی تھی، ایسے میں فاختہ  رزق تلاش کرنے کہیں جا نہ سکی، اپنے گھونسلے میں دبکی بیٹھی رہی  سارا دن  درخت پر گزارنے کے بعد فاختہ کو بہت بھوک لگی  جب شام ہو گئی اور بارش تھم  گئی تو وہ زمین پر کھانے کے لئے اِدھر اُدھر ڈھونڈنے لگی لیکن کچھ نا ملا،  اتنے میں چیونٹی اپنے گھر سے باہر آئی تاکہ فاختہ کی خیر خبر لے سکے، اُسے  وہ سامنے ہی مل گئی  کیا بات ہے تم بہت پریشان لگ رہی ہو  چیونٹی نے پوچھا  فاختہ نے کہا آج بارش کی وجہ سے کہیں نہ جا سکی کھانے کو بھی کچھ نہیں ملا بہت بھوک لگ رہی ہے  لگتا ہے آج بھوکا ہی سونا پڑے گا  چیونٹی  نے فاختہ سے کہا فکر کی کوئی بات نہیں میں نے اپنے گھر میں بہت سا اناج  جمع کر رکھا ہے میں تمھیں لا کر دیتی ہوں وہ تیزی سے گئی اور گھر سے اناج  کے دانے لا کر فاختہ کو دیئے  فاختہ نے پیٹ بھر کر دانہ کھایا اور چیونٹی کا  شکریہ ادا کیا  چیونٹی نے فاختہ سے کہا شکریہ کی کوئی بات  نہیں تم نے میری جان بچائی تھی، میرا بھی فرض تھا کہ مشکل وقت میں تمہاری  مدد کروں  میں سارا دن محنت کر کے اناج اکٹھا کرتی ہوں، تاکہ بارش کے موسم  میں کام آ سکے  تم بھی اناج اکٹھا کرنے میں میری مدد کرو ہم مل بانٹ کر  کھایا کریں گے  اب فاختہ اناج کے دانے اکٹھے کر کے چیونٹی کو دیتی، وہ انہیں  اپنے گھر میں جمع کر لیتی، جب کبھی بارش کا موسم آتا چیونٹی اور فاختہ مل  کر کھاتیں  بچو  اس کہانی سے ہمیں یہ سبق ملتا ہے کہ ہمیشہ ایک دوسرے کی مدد کرنی چاہیے اور مل بانٹ کر کھانا چاہیے  
سمعیہ ارم اقبال  وہ ایک ننھی منی پیاری سے نازک سی چڑیا تھی  وہ چوں چوں کرتی گھروں کی منڈیر اور درخت کی شاخوں پر جاتی، جہاں دانہ دنکا ملتا، خود بھی کھاتی اور کچھ دانے چونچ میں رکھ کر کچھ فاصلے پر کھڑے برگد کے درخت پر موجود گھونسلے میں ڈال کر آ جاتی  ننھی چڑیا کی خالہ بیمار تھیں اور دانہ تلاش کرنے درخت سے باہر نہیں جا سکتی تھیں، اس لئے وہ ہر روز ان کے لئے خوراک کا بندوبست کرتی تھی  ایک دن وہ خالہ کے گھونسلے میں دانہ ڈالنے گئی تو خالہ چڑیا وہاں نہیں تھی  ننھی چڑیا کو فکر ہوئی  وہ اُڑتی ہوئی خالہ کو تلاش کرتی رہی  خالہ چڑیا نظر ہی نہیں آئی  ننھی چڑیا تھک ہار کر ایک شاخ پر بیٹھ گئی  اسی درخت کی دوسری شاخ پر چچا اُلّو کا گھونسلا تھا  جاری ہے  انھوں نے چڑیا کو بلا کر اس کے ہاتھ میں کاغذ کا ایک ٹکڑا تھما دیا، جس پر لکھا تھا میری ننھی بھانجی  میری طبیعت اب قدرے بہتر ہے، لہٰذا میں ہُد ہُد میاں کے ساتھ لمبی سیر کو جا رہی ہوں، کیونکہ معالج نے مکمل صحت یابی کے لئے سفر کرنے کا مشورہ دیا ہے  میں شام تک واپس آ جاؤں گی  فقط تمہاری خالہ  ننھی چڑیا نے خط پڑھ کر سکون کا سانس لیا، پھر یکا یک چچا اُلّو سے کہا میں کب سے ایک شاخ سے دوسری شاخ، اس ڈال سے اُس ڈال اُڑتی پھر رہی ہوں  آپ خاموش دیکھتے رہے  مجھے پہلے ہی آواز دے کر یہ خط کیوں نہ دیا  چچا اُلّو نے اپنا چشمہ اُتار کر صاف کرتے ہوئے کہا ہر مشکل کے بعد ملنے والی آسانی کی قدر زیادہ ہوتی ہے  تم اپنی خالہ کی فکر میں یہاں وہاں اُڑتی پھر رہی تھیں  جب تھک کر بیٹھی اور خط پڑھا تو تمہارے منہ سے اطمینان کی ٹھنڈی سانس کے ساتھ شکر کا لفظ بھی نکلا  میں فوراً بتا دیتا تو یہ بات تمہارے لئے غیر معمولی نہ ہوتی  چچا جی  شکریہ، زندگی کا یہ سبق اچھا ہے  میں اسے اپنے ذہن میں بٹھا لیتی ہوں  ننھی چڑیا کچھ دیر بعد وہاں سے اُڑی اور سوچا اب کون سی نیکی کی جائے  یہ سوچ کر وہ یہاں وہاں پھُر پھُر کرتی دانہ چگتی اُڑتی ہوئی ایک منڈیر پر جا بیٹھی  دو کسان آپس میں باتیں کر رہے تھے ہماری کھڑی فصلوں میں ٹڈی دَل کا حملہ ہونے والا ہے  سمجھ میں نہیں آ رہا ہے، کیا کریں کہ یہ مصیبت ٹَل جائے  ننھی چڑیا یہ سن کر اسی وقت اُڑی اور چچا اُلّو کے پاس واپس آئی اور انھیں یہ بات بتائی  کچھ دیر غور کر کے چچا اُلّو نے تمام پرندوں کو اجلاس کی دعوت دے دی  ننھی چڑیا نے گاؤں والوں کی فکر اور پریشانی سب کو بتائی  تمام پرندوں نے چوں چوں، چیاں چیاں، ٹی ٹاں، او  ای کی آوازیں نکال کر اس بات پر اتفاق کیا کہ ہم سب آنے والی ٹڈی دَل کے حملے کو ناکام بنا دیں گے  ہم جھنڈ کی صورت میں ان کے جتھے کو توڑیں گے  جو پرندے گوشت خور ہیں، وہ انھیں کھا بھی سکتے ہیں  اُلّو برادری، ہُد ہُد کا پورا خاندان، چڑیوں کے غول، گدھوں کے قبیلے، بلبل، چیل، ابابیل برادری سب پُرجوش تھے، لیکن کوے برادری کی ہچکچاہٹ سب کو بُری لگی  تمام پرندوں نے یک زبان ہو کر انھیں بتایا کہ ہم پرندوں پر انسانوں کے جو احسانات ہیں، وہ گنوائے کہ کس طرح یہ انسان اناج اُگاتے ہیں  درختوں، پودوں کی دیکھ بھال کرتے ہیں  زندگی کی گاڑی چلانے کے لئے ایک دوسرے کا ساتھ دیتے ہیں اور ہماری خوراک ان ہی کی بدولت ہم تک پہنچتی ہے  وغیرہ وغیرہ  اب کوا برادری بھی اس مہم کے لئے تیار تھی  جب ٹڈی دَل فصلوں پر حملہ کرنے کو آگے بڑھے تو اپنے سامنے دس گنا بڑے پرندوں کے جھنڈ کو آتا دیکھ کر سرپٹ واپس پلٹ گئے  ننھی چڑیا خوشی سے جھومتی گاؤں کے کسان کے گھر کی منڈیر پر جا پہنچی اور جھوم جھوم کر گانے لگی  جب مشکل کوئی آوے ہے ہمت تُو کیوں ہارے ہے  گر جوش جواں تُو رکھے ہے یہ دیکھ دشمن ہی ہارے ہے  کسانوں نے تمام پرندوں کا شکریہ ادا کیا اور ٹوکرے بھر بھر کر اناج چگنے کے لئے دیا  چچا اُلّو نے اپنی گول گول آنکھیں گھماتے ہوئے چڑیا کو دوسری نصیحت کی جو کسی پر آنے والی مشکل کو آسان کرتا ہے وہ سمجھو اپنے لئے آسانی کی راہ کھولتا ہے  
عاصمہ فرحین  جیسے ہی مغرب کی اذان ہوئی  کوہ قاف کے جن بچے اسکول جانے کے لئے تیار ہونے لگے  میں نہیں جاؤں گا اسکول  ایک جن بچے شوکی نے اپنی ماں جنی سے کہا  کیوں بھئی  وہ تنک کر کہنے لگی  آپ نے میرے لئے کھیر کی دیگ نہیں پکائی  اب میں کیا کھاؤں گا  اس نے منہ بسورا  صبح  شام میں دیگیں پکا پکا کر تھک چکی ہوں  ابھی تمہارے ابا کے لئے پانچ دیگیں  پکا رہی ہوں  اگر تم باپ بیٹوں کے یہی چونچلے رہے تو میں اپنے میکے چلی جاؤں  گی  ماں جنی نے اسے اپنی بڑی بڑی آنکھوں سے گھورا  یہ لو  اب اس کی ماں نے اپنی قمیض کی جیب سے اشرفیاں نکالیں اور اسے پکڑا دیں اسکول میں کچھ کھا لینا  شوکی  کے جن ابا اس پہاڑ کے غار کے باہر اُڑن کھٹولے پر انتظار کر رہے تھے  جاری ہے  جہاں  اس کے پندرہ بہن بھائی اور موجود تھے  تھوڑی دیر بعد وہ اپنی جماعت میں  بیٹھا تھا اور اپنے دوست چوچو کو ساری روداد بتائی میرے پاس ایک آئیڈیا  ہے  چوچو نے سرگوشی کی  استاد بھوت جماعت میں نہیں آئے تھے  اسی لئے دونوں آرام سے باہر نکلے اور فوراً ہی کوہ قاف کے اونچے پہاڑ پر پہنچ گئے  یہ  دیکھو زمین  آج جمعرات ہے اور انسان حلوائی مزے مزے کی مٹھائیاں بناتے  ہیں  تھوڑی دیر کے لئے زمین پر چلتے ہیں  پھر مٹھائیاں خرید کر لائیں گے اور  مزے مزے سے کھائیں گے  پھر وہ پہاڑ سے زمین پر جھانکنے لگے  ان کی  آنکھیں بہت تیز تھیں  کلو حلوائی کی دکان پر ڈھیر ساری جلیبیاں، برفی، رنگ  برنگے چم چم اور رس گلے رکھے ہوئے تھے اور وہ گاہکوں کے انتظار میں بیٹھا  ہوا آوازیں لگا رہا تھا  شوکی اور چوچو کے منہ میں پانی بھر آیا  دونوں دکان  پر پہنچے اور مٹھائیاں خرید کر واپس اپنی جماعت میں آ گئے اور چپکے چپکے سے  کھانے لگے  جلد ہی خوشبو پوری جماعت میں پھیل گئی اور ان کے ساتھی بھی  مٹھائیاں چکھنے لگے  جیسے ہی استاد بھوت کمرے میں داخل ہوئے  سارے بچے مل کر  مٹھائیاں ختم کر چکے تھے  ادھر کلو حلوائی کے مزے ہو گئے  زندگی میں پہلی بار  اس کی ساری مٹھائی بک گئی تھی  اس کی بیوی پہلے تو بہت حیران ہوئی  پھر خوشی  سے رقم گننے لگی  کوہ قاف کے جن بچوں کا جب دل چاہتا  زمین پر آتے اور  کلو حلوائی کی ساری مٹھائیاں خرید کر لے جاتے  دوسری طرف کوہ قاف کے اسکولوں  سے شکایات آنے لگیں کہ جن بچے گھر سے تو آتے ہیں، مگر اسکول میں غیر حاضر  ہوتے ہیں  وزیرِ تعلیم جن نے جاسوس جنوں کے ذریعے تحقیقات کروائیں تو معلوم  ہوا کہ جن بچے مٹھائی کے رسیا ہیں اور مٹھائی خریدنے زمین پر جاتے  ہیں  چنانچہ فوراً ہی کارروائی کی گئی اور جن بچوں پر سختی کی جانے  لگی  نتیجہ یہ نکلا کہ کچھ بچے زمین سے واپس ہی نہیں آئے  جس پر جن پولیس، جن  اساتذہ اور جن والدین سر جوڑ کر بیٹھے  کیوں نہ ہم کلو حلوائی کو ہی  کوہ قاف لے آئیں  اس طرح یہ مسئلہ ہمیشہ کے لئے حل ہو جائے گا  ایک جن نے  مشورہ دیا، جسے سب نے پسند کیا  پھر چند جاسوس جنوں کی ٹولی کوہ قاف سے  زمین روانہ ہوئی اور جب کلو حلوائی سو گیا تو اسے ایک بورے میں بند کر کے  کوہ قاف لے آیا گیا  صبح جب اس کی آنکھ کھلی  تو اپنے آس پاس جنوں، بھوتوں کو  دیکھ کر ڈر گیا  اسے وزیرِ تعلیم جن کے پاس پیش کیا گیا اگر تم کوہ  قاف میں حلوائی کی دکان کھول لو تو روزانہ تمہیں ایک اشرفیوں کی تھیلی پیش  کی جائے گی  کلو حلوائی کی آنکھیں خوشی سے چمکنے لگیں  اب وہ دوپہر کو  اٹھتا اور شیرہ تیار کر کے کڑاہی میں گھی ڈالتا  پھر میدہ، بادام، پستے، اور  میوہ ڈال کر مزے مزے کی مٹھائیاں بناتا  گیارہ جن اس کے ملازم تھے  وہ جیسا  کہتا، ویسے ہی کام کرتے  صبح جب فجر کے بعد سوتا تو ایک جن اس کے ہاتھ پاؤں  دباتا اور ایک جن اسے لوری سناتا، یہاں تک کہ اسے نیند آ جاتی  جب کلو  حلوائی غائب ہوا تو اس کی بیوی خوب روئی اور چیخی چلائی مگر وہ نہیں ملا  ان  کے آٹھ چھوٹے چھوٹے بچے تھے  فیس نہ ہونے کی وجہ سے وہ اسکول نہیں جا سکتے  تھے  بادل نخواستہ اس نے بیکری کھولی  اور مٹھائیاں بنانے لگی  چھوٹے چھوٹے  بچے اس کا ہاتھ بٹاتے، مگر کلو حلوائی جیسی لذت نہیں تھی  اکثر وہ اور اس کے  بچے کلو حلوائی کو یاد کر کے روتے  ادھر کلو حلوائی کے پاس ایک دن ایک جن  زادی اپنے چھوٹے بچے کو لے کر سفید چم چم لینے آئی تو اسے دیکھ کر اسے اپنا  چھوٹا بیٹا یاد آ گیا  وہ پھوٹ پھوٹ کر رونے لگا  اتنا رویا کہ اس کے ماتحت  جن پریشان ہو گئے  کہنے لگے آقا  بتائیے کیا ہم سے کوئی غلطی ہو گئی  میرا  بچہ زمین پر ہے  میں نے اسے بہت دنوں سے نہیں دیکھا  میں زمین پر جاؤں گا  جب  جنوں نے دیکھا کہ وہ مسلسل رو رہا ہے تو شہنشاہ سے پوچھ کر رات کو کلو  حلوائی کی بیوی اور آٹھوں بچوں کو بوری میں بند کر کے لے آئے  سہ پہر کو جب  کلو حلوائی اُٹھا تو بیوی بچوں کو دیکھ کر بہت خوش ہوا اور انھیں اپنے گزرے  وقت کے بارے میں بتایا  پھر اشرفیوں کی بوریاں دکھائیں  جب تم انھیں زمین  پر لے جا ہی نہیں سکتے تو ان کا کیا فائدہ  اس کی بیوی غصے سے کہنے لگی  اور میرے بچوں کے مستقبل کا کیا ہو گا  تو کیا کروں  کلو حلوائی ڈر  گیا  اسے شروع سے ہی اپنی بیوی سے دبتا تھا  دوسرے دن مٹھائی بناتے ہوئے کلو  حلوائی کے ساتھ اس کی بیوی بھی موجود تھی  اس نے مٹھائی میں میٹھا دُگنا کر  دیا اور جیسے ہی جن بچوں نے مٹھائی کھائی  زیادہ میٹھے کی وجہ سے پڑھتے  پڑھتے سو گئے  ایک دن اس نے پیٹ خراب کرنے والی دوائی ڈال دی  اگلے دن تمام  بچے اپنا پیٹ دبائے اِدھر سے اُدھر پھرتے رہے  کوہ قاف میں پانی ختم ہو  گیا  ایک دن اس نے میٹھے کی جگہ مرچیں ڈال دیں  جس نے بھی مٹھائی کھائی، اس  کا منہ لال ہو گیا  بچوں کی صحت سے پریشان ہو کر وزیرِ تعلیم جن کلو حلوائی  کے باورچی خانے میں آیا  اس کی بیوی نے دیکھ لیا تھا، مگر اس پر ظاہر نہیں  کیا  کہنے لگی بس کلو  دیکھنا کچھ ہی دنوں بعد ان کے بچے مٹھائی کھا کھا کر  سست اور نکمے ہو جائیں گے  اور انسان یہاں آ کر قبضہ کر لیں  گے  ہاہا  ہاہا  ہاہا  جب وزیرِ تعلیم جن نے کلو حلوائی کی بیوی  کی بھیانک آواز سنی  تو ڈر گیا  ان کی خیریت اسی میں ہے کہ ہمیں اور بچوں کو  بحفاظت اشرفیوں کے خزانے سمیت زمین پر چھوڑ آئیں، ورنہ میں سائنس دانوں کو  اس جگہ کے بارے میں بتا دوں گی  چوبیس گھنٹوں میں کوہ قاف پر حملہ ہو جائے  گا  یہ سنتے ہی جن نے ساری صورتِ حال شہنشاہ کو بتائی  شہنشاہ نے فوراً  کارروائی کی  جنوں کی ایک ٹولی نے کلو حلوائی اور اس کے خاندان کو رات کے  اندھیرے میں ان کے گھر چھوڑ آئے اور کوہ قاف سے زمین تک کا راستہ ہمیشہ کے  لئے بند کر دیا  صبح جب کلو حلوائی، اس کی بیوی اور بچے اُٹھے تو اپنا گھر  اور اشرفیوں کا خزانہ دیکھ کر بہت خوش ہوئے، مگر کلو حلوائی اب بھی مٹھائی  بنا کر بیچتا ہے  اور ضرورت مندوں کی اشرفیوں سے مدد کرتا ہے  
راحت چوہدری  بہت پہلے کی بات ہے ملک سکونستان پر ایک بادشاہ حکومت کرتا تھا  وہ بہت رحم دل اور نیک فطرت بادشاہ تھا جو اپنی رعایا کا ہر طرح سے خیال رکھتا  اسی لئے وہ ملک سکون کا گہوارہ بنا رہا اور سکونستان کہلاتا  ہامون جادوگر ایک نہایت بُرا اور بدفطرت قسم کا جادوگر تھا جو لوگوں کو اور خاص کر بچوں کو تنگ کر کے بہت خوش ہوتا  وہ اکثر لوگوں کے گھروں سے ان کی قیمتی چیزیں چُرا کر بھاگ جاتا  کچھ لوگ ہمت کر کے ہامون جادوگر کے پاس جا کر اس سے اپنی چیزیں واپس مانگتے تو وہ ان کو چوہا، بلی اور مختلف قسم کے جانوروں کی شکل میں بدل کر اپنے پاس موجود پنجروں میں ڈال دیتا  بادشاہ نے ہامون جادوگر کو گرفتار کرنے کا حکم دیا  جاری ہے  وزیر نے اسی وقت اعلان کرایا  جادوگر پر قابو پانے والے کو منہ مانگا انعام دیا جائے گا  کچھ لوگوں نے کوشش کی، لیکن وہ سب ایک بار ہامون جادوگر کے پاس جا کر کبھی واپس نہ آئے اور انھیں بھی ہامون جادوگر نے پنجرے میں قید کر ڈالا  یہ صورتِ حال دیکھ کر بادشاہ سمیت عوام بہت مایوس ہو گئی  ایک شخص بادشاہ کی خدمت میں حاضر ہوا اور بولا بادشاہ سلامت  میں ہامون جادوگر کو پکڑ کر آپ کی خدمت میں پیش کرنا چاہتا ہوں  بادشاہ نے اجازت دے دی  وہ شخص ہامون جادوگر کے غار کے پاس جھاڑیوں میں چھپ کر اس کے روز کے معمولات دیکھتا رہا  تقریباً ایک ہفتے کے دوران اس نے یہ دیکھا کہ ہامون جادوگر ایک مخصوص وقت پر ایک خاص قسم کا شربت پیتا ہے جو شاید اس کی طاقت کا راز بھی تھا  ساتھ ہی یہ بھی پتا چلا کہ ایک مخصوص جڑی بوٹی سے ہامون جادوگر کو سخت الرجی ہے، جس سے اس کی طاقت کم ہونے لگتی ہے  اس شخص نے وہ مخصوص جڑی بوٹی تلاش کر کے اس کا عرق نکالا اور ایک چھوٹی سی بوتل میں ڈال کر انتظار کرنے لگا  جب ہامون جادوگر سو گیا تو وہ اس کے غار میں داخل ہوا اور بوتل میں موجود عرق اس کے خاص شربت میں ڈال دیا اور باہر نکل گیا  کچھ دیر بعد ہامون جادوگر سو کر اُٹھا تو حسبِ معمول اس نے اپنا شربت پیا تو اس کا قد چھوٹا ہونے لگا اور اس کی ساری طاقت بھی ختم ہونے لگی  آخر وہ جل کر راکھ ہو گیا  طاقت ختم ہوتے ہی وہ سارے لوگ جو مختلف قسم کے جانوروں میں بدل دیے گئے تھے، اپنی اصلی حالت میں واپس آ گئے  اس شخص نے سب کو آزاد کر دیا اور وہ سارا سامان جو ہامون جادوگر نے چوری کیا تھا وہ بھی موجود تھا  سکونستان کے لوگ سب کو صحیح سلامت دیکھ کر بہت خوش ہوئے  سب لوگوں کو ان کا سارا سامان لوٹا دیا  
صائمہ اشفاق  ایک دن مومنہ اپنے کمرے میں بیٹھی تھی  کھڑکی کے کونے میں ایک ننھی سی مکڑی جالا بنا رہی تھی  مومنہ نے اسے دیکھا تو سوچا ہائے یہ مکڑی  جالا بنا کر سارا کونا گندا کر دیتی ہے  وہ جھاڑو اٹھانے ہی والی تھی کہ اچانک مکڑی نے نرمی سے کہا رک جاؤ بیٹی  مجھے مت مارو، میری بات سن لو  مومنہ حیران ہو گئی  ارے  مکڑی بھی بات کرتی ہے  مکڑی ہنس کر بولی ہاں، میں چھوٹی سی ضرور ہوں، مگر فضول نہیں  لوگ مجھے ڈر کر مار دیتے ہیں، میرا جالا توڑ دیتے ہیں، حالانکہ میں بھی اللہ کی مخلوق ہوں  پھر مکڑی نے اپنی بات سمجھانی شروع کی، میری ایک ذمہ داری ہے  میں مچھر کھا جاتی ہوں جو بیماریاں پھیلاتے ہیں  مکھیاں جو گندگی لاتی ہیں، اور کیڑے جو تمہاری فصلیں خراب کرتے ہیں  جاری ہے  سوچو  اگر میں نہ ہوں تو یہ کیڑے تمہاری زمین اور گھروں کو بھر دیں  مومنہ غور سے سن رہی تھی  مکڑی نے آگے کہا اور میرا جالا دیکھو  باریک سا لگتا ہے نا  لیکن یہ دنیا کے سب سے مضبوط دھاگے سے بھی زیادہ طاقت رکھتا ہے  انسان میرے جال کو دیکھ کر نئی مشینیں، دوائیاں اور کپڑے بناتا ہے  یعنی میں چھوٹی سی مکڑی بھی انسان کو سکھا رہی ہوں  پھر مکڑی نے آہستہ سے قرآن کی بات سنائی، قرآن میں بھی میرا ذکر آیا ہے  اللہ نے میرے جال کو مثال بنایا کہ جو اللہ کے علاوہ کسی پر بھروسہ کرے، اس کا سہارا میرے جال جیسا کمزور ہے  میں تو اپنی فطرت کے مطابق جالا بناتی ہوں، لیکن انسان کو سوچنا چاہیے کہ وہ کس پر بھروسہ کرتا ہے  مومنہ نے مکڑی سے پوچھا کیا تم بھی ایک ماں ہو اور تمہارے بھی چھوٹے بچے ہیں  تو مکڑی نے مسکرا کر کہا ہاں بیٹی، میں ماں ہوں  میں اپنے بچوں کے لئے جالا بناتی ہوں، کبھی انہیں دودھ پلاتی ہوں، اور کبھی اپنی جان بھی قربان کر دیتی ہوں  کیونکہ ماں تو سب ایک جیسی ہوتی ہے، چاہے انسان کی ہو یا مکڑی کی  مومنہ نے جھاڑو ایک طرف رکھ دی اور مکڑی سے کہا اب میں تمہیں نہیں ماروں گی تم بھی اللہ کی نشانی ہو  مکڑی خوشی سے بولی یاد رکھو بیٹی  اللہ نے دنیا میں کچھ بھی فضول نہیں بنایا  ہر بڑی یا چھوٹی مخلوق اپنی جگہ ضروری ہے  میں بھی اللہ کی بندگی اور کائنات میں لگی ہوں  یہ کہتے ہوئے مکڑی اپنے جالے میں گئی اور گنگنانے لگی چھوٹی سی مکڑی آئی رے، بات بڑی سمجھائی رے، مچھر مکھی کھاتی ہوں، بچوں کو بچاتی ہوں، اللہ نے سب کو بنایا، رحمت کا ہے رنگ دکھایا  
نیما گل میمن  پرانے زمانے کی بات ہے  مشرقی پہاڑوں کے درمیاں ایک بڑی اسلامی ریاست تھی، جس پر بادشاہ عادل کی حکومت تھی  بادشاہ کی ایک ہی بیٹی افشاں بہت خوبصورت اور فرمانبردار تھی، ایک روز وہ اپنے والد سے اجازت لے کر اپنی سہیلیوں کے ساتھ گھڑسواری کرنے نکلی اور ٹہلتے ٹہلتے وہ پہاڑی علاقے تک پہنچ گئی  اس وقت بہار کا موسم تھا، پہاڑوں پہ ایسا سبزہ اور چاروں طرف مختلف پھولوں کی خوشبووٴں اور رنگوں نے ایسا سماں باندھ دیا تھا کہ جنت کا نظارہ بھی کیا ہی دل فریب ہو گا  شہزادی صاحبہ  آپ بہت آگے تک جا رہی ہیں، آپ کے سپاہیوں نے بھی کہا ہے کہ اس سے آگے جانا شاید مناسب نہ ہو گا  شہزادی افشاں کی ایک سہیلی نے کہا تو وہ گھوڑے سے اُتری چلو تو پھر گھوڑے چھوڑ کر کچھ دیر یونہی یہاں ٹہلتے ہیں پھر واپس لوٹ چلیں گے  جاری ہے  اس کی باقی سہیلیاں بھی اپنے اپنے گھوڑوں سے اُتریں، کیونکہ وہ بھی ہری ہری گھاس پہ ٹہلنا چاہتی تھیں  شہزادی افشاں جھاڑیوں میں کچھ آگے تک گئی تو ایک بڑے پھول کو دیکھ کر حیران رہ گئی  یہ پھول عام گلاب سے کچھ ہی بڑا ہو گا، دور سے دیکھنے میں یہ سفید ہی لگا، مگر کہیں کہیں لال اور گلابی رنگ بھی دکھا رہا تھا  شہزادی نے ذرا اور قریب سے پاس آ کر دیکھا تو کبھی اس کی ایک پنکھڑی سبز، کبھی نیلی اور کبھی کوئی پنکھڑی پیلی بھی لگتی تھی  ارے  شہزادی بڑی حیران ہوئی  پھر پلٹ کر سورج کو دیکھا جو ٹھیک اس کے پیچھے تھا  کیا یہ سورج کی شعاعوں سے اپنا رنگ بدل رہا ہے یا قدرتی طور پر یہ ایسا ہی ہے  شہزادی نے تجسس میں جھک کر پھول کو سونگھا تو اس میں کوئی خوشبُو نہ تھی، مگر تبھی اس کا سر چکرایا اور وہ بے ہوش ہو گئی  سپاہیوں اور سہیلیوں نے لپک کر اسے اُٹھایا اور محل میں لے آئے  گھنی جھاڑیوں اور پریشانی کی وجہ سے کسی کی نگاہ پھول پر نہ گئی اور نہ انھیں یہ معلوم ہو سکا کہ اچانک ٹہلتے ٹہلتے شہزادی بے ہوش کیسے ہو گئی  ممکن ہے گرمی اور زیادہ دیر ٹہلنے سے تھکان ہو گئی ہو  شاہی حکیموں اور بادشاہ نے یہی اندازہ لگایا اور شہزادی کو ہوش میں لانے کی تدبیریں کیں، مگر ہر ممکن کوشش کے بعد بھی وہ ہوش میں نہ آ سکی  ملکہ بہت فکر مند تھی آخر ہوا کیا تھا  کیا وہ کسی چیز سے خوف زدہ ہوئی یا اسے کوئی دورہ پڑا  پریشان بادشاہ نے بار بار اس کی سہیلیوں اور سپاہیوں سے پوچھا سب نے یہی کہا کہ ایسا کچھ بھی نہیں ہوا، وہ سب کے ساتھ ٹہل رہی تھی کہ اچانک گر پڑی  شاہی حکیم بھی تھک ہارے تو بادشاہ نے دوسری ریاستوں کے شاہی حکیم بلوا لیے  ساتھ ہی انعام بھی رکھا کہ جو بھی حکیم اسے ہوش میں لائے گا، وہ آدھی ریاست کا مالک بن جائے گا  یہ منادی سن کر دور دراز کے بھی حکیم دوڑے آئے اور اپنے اپنے طریقے آزمائے، مگر بے ہوش شہزادی ہوش میں نہ آئی  ریاست کے ایک انتہائی کونے پر ایک غریب نوجوان احمد رہتا تھا اور بڑھتی ہوئی مہنگائی سے پریشان تھا  غربت سے تنگ آ کر ایک دن اس کے دل میں خیال آیا کہ چوری کر کے امیر ہو جاؤں  احمد کے دل میں یہ خیال آیا اور رات کے وقت اس نے محل میں چوری کرنے کی ٹھان لی  احمد پہرے داروں کی نظر بچا کے ایک ستون کے پیچھے چھپ کر کچھ دیر کھڑا رہا پھر ایک کھمبے کے ذریعے اوپر چڑھنا شروع کر دیا، تاکہ اوپر والی کھلی کھڑکی سے ہی کسی طرح اندر داخل ہوا جائے  پہرے دار کے چکر پورا کرنے سے پہلے وہ تیزی سے گرتا پڑتا اوپر چڑھا اور کھڑکی سے اندر کود گیا  یہ شہزادی افشاں کا کمرا تھا، جہاں وہ بے خبری کے عالم میں تھی  احمد کو سامنے الماری نظر آئی تو وہ تیزی سے وہاں بڑھا اور الماری کھولی تو ہیرے کے زیور چمکتے نظر آئے  اس نے جلدی جلدی زیور اپنے بیگ میں ڈالنے شروع کیے کہ گھبراہٹ میں زیورات کا ڈبا اس کے ہاتھ سے چھوٹ کر گر گیا  اسی وقت سات رنگوں کے پھول کا اثر ختم ہوا اور آواز سن کر شہزادی اپنی بیہوشی سے جاگ اُٹھی  کون  اس نے اُٹھ کر پوچھا  احمد بوکھلا گیا، تب ہی آن کی آن میں کمرا روشن ہو گیا اور سپاہی اندر آ گئے  بادشاہ کمرے میں آیا تو بیہوش شہزادی کو ہوش میں دیکھ کر جذبات پر قابو نہ رکھ سکا اور خوشی سے رونے لگا  خود شہزادی کی سمجھ میں کچھ نہیں آ رہا تھا کہ یہ سب کیا ہوا ہے اور وہ لڑکا رات کے وقت اس کے کمرے میں کیا کر رہا ہے  اسے گزرے ہوئے پندرہ دن یاد نہ تھے  شہزادی افشاں کے ہوش میں آنے کا واقعہ اتنا اہمیت کا حامل تھا کہ کسی کا دھیان ہی نہ گیا کہ رات کے وقت کمرے میں آنے والا چور بھی ہو سکتا ہے  اے نوجوان لڑکے  تم کون ہو اور کس طرح اچانک میری بیٹی کو ہوش میں لے آئے  اسے تو دنیا کا ہر حکیم ہوش میں لانے کی کوشش کر کے تھک گیا تھا  بادشاہ نے احمد سے پوچھا جو خود بوکھلایا کھڑا تھا  یقینا یہ ترکستان کے شاہی حکیم ہوں گے، کیونکہ کل صبح تک انھیں آنا تھا شہزادی کو دیکھنے  محل کے شاہی حکیم نے اندازہ لگایا  بہرحال، آپ جو کوئی بھی ہیں ہم آپ کے احسان مند ہیں کہ آپ نے ناممکن کو ممکن کر دکھایا اور ہماری جان سے پیاری بیٹی کو ہوش میں لے آئے  وعدے کے مطابق ہم آدھی ریاست آپ کے حوالے کر دیں گے  احمد نے ایک لمحے کو سوچا، اس کے لئے یہ زندگی سنوارنے کا سنہری موقع تھا  وہ آرام سے اپنی باقی زندگی شاہی محل میں بسر کر سکتا تھا  ایک منٹ  بادشاہ سلامت  مجھے کچھ عرض کرنے کی اجازت ہے  ہاں ہاں  کہو بیٹا  بادشاہ سلامت  دراصل میں کوئی حکیم نہیں، آپ ہی کی رعایا میں سے ایک عام غریب آدمی ہوں  محنت مزدوری کر کے اپنا گزارا کر لیا کرتا تھا  غربت سے تنگ آ کر میں نے آج پہلی دفعہ آپ ہی کے محل میں چوری کرنے کی ٹھانی تھی  دوسری بات یہ کہ جس طرح آپ سب ذکر کر رہے ہیں، مجھے یقین ہے کہ شہزادی صاحبہ نے سات رنگوں کا عجیب و غریب پھول سونگھ لیا ہو گا جو ہماری ہی طرف کے پہاڑوں میں پایا جاتا ہے اور یہ بڑا نایاب ہے  بہار کے موسم میں ہی نکلتا ہے  میں نے بھی کبھی نہیں دیکھا، مگر اپنے والدین اور پڑوسیوں سے سُن رکھا ہے کہ یہ رنگ بدلتا ہے اور کوئی انسان اسے سونگھ لے تو وہ دو ہفتے تک بیہوش ہو جاتا ہے اور جب تک اس کا مخصوص وقت ختم نہ ہو انسان ہوش میں نہیں آتا  مجھے لگتا ہے شہزادی صاحبہ نے وہی پھول سونگھ لیا ہو گا  شہزادی نے فوراً کہا اوہ ہاں، مجھے یاد آ گیا  میں باغ میں ہی تو تھی  اور وہ بڑا عجیب اور خوبصورت پھول تھا  مگر نوجوان  یہ سب باتیں بتا کر تو تم اپنے لئے مشکل پیدا کر رہے ہو  تم چاہتے تو یہ بات چھپا کر آدھی ریاست کے مالک بن سکتے تھے  تمھیں پتا ہے کہ چوری کی کوشش کرنے والے کو ہم سخت سزا دیتے ہیں  بادشاہ نے کہا  جی میں جانتا ہوں، مگر مجھے یہ گوارا نہ تھا کہ میں تو عیش کروں، مگر میرے جیسے ہزاروں جوان غربت سے تنگ آ کر چور ڈاکو بن جائیں میری آپ سے بس یہ درخواست ہے کہ مہنگائی کو کم کرے ریاست کے غریبوں پر رحم کریں  میں تمہاری باتیں سن کر بڑا شرمندہ ہوا ہوں  شاید اللہ نے اسی طرح مجھے میری بیٹی کی بے ہوشی کے ذریعے احساس دلانا تھا  میں آج سے ہی اعلان کرتا ہوں کہ ملک میں ہر چیز کی قیمت آدھی کر دی جائے اور غریبوں اور معذوروں کو راشن مفت اور نوکریاں دینے کی پوری کوشش کی جائے اور مجھے اُمید ہے کہ یہ ذمے داری تم اچھی طرح نبھاوٴ گے  جی  میں  احمد حیرت سے بولا  ہاں، ہم نے تمہاری شادی اپنی بیٹی سے کرنے کا فیصلہ بھی کیا ہے اور تم شہزادے بن کر ریاست کو چلانے میں ہماری مدد کرو گے  یوں شہزادی کی شادی احمد سے ہو گئی اور غریب عوام کے لئے آسانیاں بھی پیدا ہوئیں  
نذیر انبالوی  یہ وارث نگر گاؤں کی کہانی ہے  اس گاؤں کو وارث نامی ایک آدمی نے آباد کیا تھا  یہ گاؤں دریا کے کنارے آباد تھا  جب دریا کے کناروں پر بند نہیں بنائے گئے تھے تو گاؤں کے باسی برسات آتے ہی گاؤں سے ہجرت کر کے اپنے عزیز رشتے داروں کے ہاں چلے جاتے تھے  ساٹھ سال قبل وارث علی نے عملی سیاست میں حصہ لینا شروع کیا تو اس نے سب سے پہلے جو کام کیا، وہ دریا کے کناروں پر بند کی تعمیر تھی  جب بارشیں شدید ہوتیں اور دریا میں پانی کا بہاؤ بہت زیادہ ہو جاتا تو اس دباؤ سے بند ٹوٹ جاتا، جس کے نتیجے میں پانی گاؤں اور کھیتوں میں داخل ہو کر بہت نقصان پہنچاتا اور سیلاب آنے کا خطرہ ہر سال ہی ہوتا تھا  اس گاؤں میں ماسٹر حیدر کا بیٹا وکیل بن کر گاؤں میں آیا تو اس نے سیاست میں قدم رکھ دیا  جاری ہے  اب گاؤں کے لوگ دو حصوں میں تقسیم ہو گئے تھے  جب وارث کو ماسٹر حیدر کے بیٹے نعمان کے سیاست میں حصہ لینے کا علم ہوا تو اس نے نعمان کو اپنی حویلی میں چائے پینے کی دعوت دی  نعمان اور اس کے والد چوہدری وارث کی حویلی میں بیٹھے تھے  چودھری صاحب نے ہنس کر کہا سنا ہے تم سیاست میں آ گئے ہو  جی  جی ہاں چوہدری صاحب  نعمان نے نہایت ادب سے جواب دیا  پھر تمھیں مجھ سے مقابلہ کرنا پڑے گا  وارث نے کہا  میں اپنی سیاست کروں گا اور آپ کی طرح لوگوں کی خدمت کروں گا، اس لئے چوہدری صاحب  میں نے سیاست میں آنے کا اعلان کر دیا ہے  نعمان نے اتنا کہا تو ماسٹر حیدر نے اپنے بیٹے کا ہاتھ پکڑ لیا  خاموش ہو جاؤ نعمان  چوہدری وارث نے کہا نہیں نہیں، کہنے دو  مجھے اس کی باتیں اچھی لگی ہیں  کچھ دیر گفتگو کے بعد ماسٹرحیدر اپنے بیٹے کو گھر لے آئے اور پوچھا الیکشن لڑنے کے لئے تمہارے پاس پیسہ کہاں سے آئے گا  ایک پارٹی مجھے ٹکٹ دے رہی ہے، وہی الیکشن کے اخراجات کرے گی، آپ پیسوں کی فکر نہ کریں  نعمان نے نہایت تحمل سے جواب دیا  گاؤں میں الیکشن ہوا اور نعمان پچاس ووٹ کم پڑنے کے باعث الیکشن ہار گیا  چوہدری وارث نے نعمان کو گلے لگایا اور کہا ہم مل کر گاؤں کی ترقی کے لئے کام کریں گے  اس سال برسات کے موسم میں شدید بارشیں ہوئیں  دریا کا بند ٹوٹا تو سیلابی پانی گاؤں کے ارد گرد جمع ہو گیا  خیال یہی تھا کہ بند بہت مضبوط ہے، سیلاب کا کوئی خطرہ نہیں ہے، جب بارشیں زیادہ ہوئیں تو بائیں طرف سے بند ٹوٹنا شروع ہوا  گاؤں والے پہرہ دینے لگے  سارا گاؤں پانی کی زد میں آ گیا  گاؤں کے چاروں طرف پانی ہی پانی تھا  نہ کوئی آ سکتا تھا نہ جا سکتا تھا  کئی روز ہو گئے بارشیں وقفے وقفے سے ہوتی رہیں  چونکہ فصلیں تباہ ہو گئی تھیں اور محفوظ کیا ہوا غلہ بھی ختم ہو چکا تھا  لوگ بھوک سے بے حال ہونے لگے  چوہدری وارث نے اپنے خاندانی ملازم رحمت علی سے کہا رحمت علی  اس مرتبہ گاؤں والوں کا بہت نقصان ہوا ہے  جی چوہدری صاحب  میں نے بھی ایسی بارشیں پہلے کبھی نہیں دیکھیں  گاؤں کے چاروں طرف ہر چیز پانی کی لپیٹ میں آ گئی ہے  شکر ہے کہ گاؤں ذرا اونچائی پر ہے  چاول کی فصل تو بالکل تباہ و برباد ہو گئی ہے  گاؤں کے لوگ تو پہلے ہی بہت غریب ہیں، اب یہ اتنے عرصے تک کیا کھائیں گے  رحمت علی نے جواب دیا  بات تو تمہاری ٹھیک ہے رحمت علی، غریبوں کا کیا بنے گا  چوہدری وارث کے لہجے میں دکھ کی جھلک تھی  گاؤں کے ارد گرد سیلابی پانی تو کسی حد تک اُتر گیا تھا، لیکن گندم، چاول اور مکئی کی فصلیں پانی سے خراب ہو گئی تھیں  کسی کے پاس کھانے کے لئے کچھ نہیں تھا  ان لوگوں کی پریشانی سے چوہدری وارث بھی بہت پریشان تھا  اس نے رحمت علی سے پوچھا گودام میں گندم کی کتنی بوریاں ہیں  میرے اندازے کے مطابق گودام میں 100 بوریاں گندم کی ہیں  رحمت نے بتایا  اور گاؤں میں گھروں کی تعداد کتنی ہے  چوہدری وارث نے پوچھا  گاؤں میں گھروں کی تعداد بھی تقریباً سو ہی ہے  رحمت علی نے جھٹ جواب دیا  پھر تو بات بن گئی ہے  چوہدری وارث کے چہرے پر اطمینان تھا  رحمت علی نے پوچھا چوہدری صاحب  وہ کیسے  ہر گھر میں گندم کی ایک ایک بوری پہنچا دو، بے چارے کچھ تو کھا سکیں گے  چوہدری وارث نے رحمت علی کی طرف دیکھ کر کہا  کیا سب کو ایک ایک گندم کی بوری دے دوں، کیا اپنے مخالفین کو بھی گندم کی بوری دے دوں  رحمت علی کو جیسے یقین ہی نہیں آ رہا تھا  ہاں  سب کے گھروں میں گندم کی ایک ایک بوری دے دو، یہ سیانے پن کا نہیں، ہمدردی کا وقت ہے  سب مشکل میں ہیں، اس مشکل میں ہمیں سب کی مد کرنا چاہیے  چوہدری وارث کے حکم پر رحمت علی اور اس کے ساتھی گندم کی بوریوں کی تقسیم کے اہم کام پر لگ گئے  چوہدری وارث کے اس اچھے عمل سے گاؤں والے بہت خوش ہوئے اور چوہدری صاحب کا شکریہ ادا کیا  نعمان نے اس موقع پر گاؤں کے لوگوں سے کہا کہ ہم گندم کی یہ بوریاں چوہدری وارث کو واپس کریں گے  وہ ہمارے بُرے وقت میں ہمارے ساتھ کھڑے ہوئے ہیں، جب حالات معمول پر آ جائیں گے تو ہم اپنے کھیتوں میں محنت کر کے گندم اُگائیں گے اور چوہدری وارث کو ایک ایک بوری گندم واپس کریں گے  سب لوگوں نے اس بات کی تائید کی  پھر جب گندم کی فصل تیار ہوئی تو سب نے ایک ایک بوری گندم کی چوہدری وارث کو واپس کرنے کی کوشش کی تو اس نے سب کو حویلی میں اکٹھا کر کے کہا میں نے تم لوگوں کو گندم کی بوری اس لئے نہیں دی تھی کہ اسے واپس لوں، وہ مشکل کی گھڑی تھی، اُس وقت میرے گودام میں سو بوری گندم کی موجود تھیں  اب اس سال فصل اتنی اچھی ہوئی ہے کہ ان سو بوری گندم کی جگہ دو سو بوریاں گودام میں موجود ہیں  اپنی اپنی گندم کی بوری واپس لے جاؤ، میں تم سے گندم واپس نہیں لوں گا  اس موقع پر گاؤں کے لوگوں نے چوہدری وارث کے حق میں نعرے بلند کیے  
سمیرا نیاز صدیقی  کیا ہوا ثاقب بیٹا  کیسا رہا انٹرویو  ثاقب کو آتا دیکھ کر بابا نے آواز لگائی  وہی جو ہمیشہ ہوتا ہے، انکار  اللہ بہتر کرے گا، بیٹا  تم اپنی کوشش جاری رکھو  وہ تو ٹھیک ہے ابو، لیکن کب تک آپ کی پینشن پر گزارہ ہو گا، اب تو سیما بھی نوکری کی بات کر رہی ہے کہ جب مجھے ملازمت مل جائے گی تو چھوڑ دے گی  ابو اب آپ ہی بتائیں میں کیا کروں  میری کچھ سمجھ میں نہیں آ رہا  بیٹا  اچھا بُرا وقت زندگی کا حصہ ہے، یہ وقت بھی گزر جائے گا  تم بس صبر کا دامن ہاتھ سے نہ جانے دو  میں نے تمہاری نوکری کے سلسلے میں ایک دوست سے بات کی ہے، مجھے اُمید ہے یہاں بات بن جائے گی، لیکن ہو سکتا ہے وہ تمہاری تعلیم کے مطابق نہیں ہو  جاری ہے  ابو  اس بے روزگاری سے تو بہتر ہی ہے  ابو کی بات سے ثاقب کو تسلی ہوئی  ثاقب اعلیٰ تعلیم یافتہ تھا اور ایک اچھی جگہ ملازم تھا  کمپنی کے حالات خراب ہونے پر بہت سے لوگوں کو نکالنا پڑا جن میں ثاقب بھی شامل تھا  ان حالات میں ثاقب کم تنخواہ میں گزارا کرنے کو بھی تیار تھا  ثاقب کو جلد ہی ملازمت مل گئی، جہاں کام زیادہ اور تنخواہ کم تھی  ثاقب نے اپنی محنت اور لگن سے جلد ہی آفس میں اپنی جگہ بنا لی تھی  ایک روز وہ آفس میں بیٹھا کام میں مصروف تھا کہ ایک شخص اس سے ملنے آیا  رسمی سلام دعا کے بعد اس نے ثاقب کو اپنے آنے کا مقصد بتایا  ہمیں معلوم ہوا ہے کہ آپ کی کمپنی ایک نیا پراجیکٹ شروع کرنے والی ہے  تمام باتیں آپ کے علم میں ہیں  ہم چاہتے ہیں کہ آپ اس کے متعلق ہمیں معلومات فراہم کریں اور مالا مال ہو جائیں  یہ کیا کہہ رہے ہیں آپ فوراً یہاں سے چلے جائیں، ورنہ اچھا نہیں ہو گا  ثاقب نے غصے میں اس شخص کی بات بیچ میں ہی کاٹ دی  ثاقب صاحب  ذرا تحمل سے میری بات سنیں  ہم جانتے ہیں آپ کن حالات سے گزر رہے ہیں  اپنے بیوی بچوں کے مستقبل کے بارے میں سوچیں  ہم آپ کو بہترین ملازمت، گھر، گاڑی سب کچھ دے سکتے ہیں  جذبات کے بجائے دماغ سے فیصلہ کریں  اجنبی نے پُرسکون انداز میں اپنی بات مکمل کی  آپ جا سکتے ہیں  ثاقب نے دو ٹوک انداز میں کہا  ٹھیک ہے، میں دو دن بعد دوبارہ آؤں گا  آپ اچھی طرح سے سوچ لیں  ایسا شاندار موقع بار بار نہیں ملتا  دو دن بعد وہ شخص دوبارہ ثاقب کے سامنے بیٹھا تھا  آپ کی مسکراہٹ دیکھ کر لگتا ہے کہ آپ نے ہماری آفر قبول کر ہی لی ہے  ثاقب کی مسکراہٹ نے اجنبی کو یقین دلا دیا تھا کہ وہ کامیاب ہو گیا ہے  جی نہیں  ثاقب نے اطمینان سے جواب دیا  ثاقب کے فیصلے پر حیران تھا  میرے والد نے مجھے ہمیشہ ایمانداری اور محنت کا درس دیا ہے اور مجھے سکھایا ہے کہ چاہے کتنی ہی مشکل کیوں نہ آ جائے کبھی بے ایمانی، جھوٹ اور دھوکے کا سہارا مت لینا اور نہ اپنے ایمان اور ضمیر کا سودا کرنا  میں اپنی کم تنخواہ میں مطمئن ہوں  آپ خود بھی ایک ایسے شخص پر کیسے بھروسہ کر سکتے ہیں جو کسی اور کو دھوکہ دے کر آیا ہو، کیا وہ کل زیادہ فائدے کے لئے آپ کو دھوکا نہیں دے سکتا  ثاقب نے اطمینان سے بات مکمل کی  آپ جیسے لوگ کبھی ترقی نہیں کر سکتے  اجنبی غصے میں اُٹھ کر چلا گیا  کچھ دنوں بعد ثاقب کے گھر ایک دعوت نامہ آیا  آفس کی طرف سے ایک شاندار تقریب کا اہتمام کیا گیا تھا جس میں تمام افراد کو مدعو کیا گیا تھا  تقریب میں تمام لوگ جمع تھے  کچھ دیر بعد کمپنی کے مالک اسٹیج پر آئے اور کہا آپ سب سوچ رہے ہوں گے یہ تقریب کیوں منعقد کی گئی ہے  دو باتیں ہیں  ایک تو یہ کہ میرا ہونہار بیٹا تابش اب اس کمپنی کو سنبھالے گا اور دوسرا یہ کہ ایک عرصے ہماری کمپنی کو دھوکہ دے کر نقصان پہنچانے والے چہرے بے نقاب ہو گئے ہیں  اس بات نے ہر شخص کو چونکا دیا، لیکن جب سیٹھ صاحب نے اپنے بیٹے کو اسٹیج پر بلایا تو سب کے منہ حیرت سے کھل گئے، کیونکہ یہ وہی اجنبی شخص تھا جو انھیں ورغلا کر کمپنی کے راز حاصل کرنا چاہتا تھا  آپ لوگوں کو مزید حیران ہونے کی ضرورت نہیں ہے  اب تابش نے کہنا شروع کیا دراصل ہماری کمپنی کچھ عرصے سے مستقل نقصان اُٹھا رہی تھی  تحقیقات کرنے پر معلوم ہوا کہ کچھ ملازمین کمپنی کی معلومات باہر پہنچا رہے تھے، لیکن والد صاحب اپنے ملازمین پر شک کرنے سے انکاری تھے، اسی لئے میں نے یہ منصوبہ بنایا، جس کی نگرانی خفیہ کیمروں کے ذریعے والد صاحب خود کر رہے تھے  ہمیں بہت افسوس ہوا کہ جن ملازمین کو ہم نے بہترین مراعات اور تنخواہ دی، انھوں نے ہی ہمیں دھوکا دیا، کم تنخواہ پانے والے ملازمین ثابت قدم رہے  کتنے افسوس کی بات ہے کہ ہوس اور لالچ نے ہماری آنکھوں پر ایسی پٹی باندھ دی ہے کہ ذرا سے فائدے کے لئے دوسروں کا بڑے سے بڑا نقصان کرنے سے بھی نہیں چوکتے  آج سے ہم ایک نئی شروعات کریں گے، مجھے اُمید ہے کہ اب یہ کمپنی بہت آگے جائے گی  تابش نے بات مکمل کی تو حال تالیوں سے گونج اُٹھا  کمپنی میں ایماندار ملازمین کو ان کی قابلیت کے اعتبار سے ترقی دی گئی، جس میں ثاقب سر فہرست تھا  اس کی ایمانداری کا صلہ آخر اسے مل ہی گیا  
نذیر انبالوی  شاداب کالونی، اپنے نام کی حد تک شاداب تھی  نئی آباد ہونے والی اس کالونی میں رہنے والے زیادہ تر لوگ مختلف دفاتر میں معمولی ملازمتیں کرتے تھے  تنخواہ اتنی ہوتی کہ زندگی کی گاڑی بہ مشکل چل پاتی تھی  کسی کی تنخواہ پندرہ تاریخ کو ختم ہو جاتی اور کسی کی جیب بیس تاریخ کو خالی ہو جاتی تھی  ایسے میں سب کی نظر صفدر کریانہ اسٹور پر پڑتی تھی  صفدر نے دس سال پہلے کریانہ اسٹور بنایا تھا  وہ رحم دل انسان تھے، ان کے پاس جو بھی آتا، وہ اسے حسبِ ضرورت سودا سلف دے دیتے تھے  ان کے پاس ایک بڑا سا رجسٹر تھا، جس میں وہ ہر ایک کا الگ الگ حساب لکھتے تھے  جب بھی کوئی ان کے پاس آتا، وہ سودا سلف دینے کے بعد اسے بتاتے کہ اس کے کتنے پیسے بن گئے ہیں  جاری ہے  ان کی آواز قدرے دھیمی ہوتی تھی تاکہ دوسرا کوئی سن نہ لے، مگر اس کے باوجود ارد گرد کھڑے لوگوں کو معلوم ہو جاتا تھا کہ کس کے ذمے کتنے پیسے اُدھار ہیں، جیسے ہی تنخواہ ملتی تھی، کچھ گاہک پچھلے حساب میں سے تھوڑے سے پیسے اُدھار دے دیتے اور کچھ سارا ہی حساب چکتا کر دیتے  بعض اوقات ایسا ہوتا کہ کوئی گاہک بحث کرتا کہ یہ سامان تو میں لے کر ہی نہیں گیا تو صفدر کہتے آپ کا بیٹا یہ سامان لے کر گیا تھا  یہ دیکھیے میں نے سامان کے ساتھ اس کا نام بھی لکھا ہوا ہے، آپ خود دیکھ لیجئے  یہ سن کر گاہک مطمئن ہو جاتا  صفدر چونکہ رحم دل والے انسان تھے، اس لئے وہ گاہکوں کو پیسے ادا کرنے کے لئے مہلت دیتے رہتے تھے  ان کے ایسا کرنے سے کچھ گاہک فائدہ بھی اُٹھاتے تھے  ان میں شوکت کا نام سرِ فہرست تھا  جب بھی تنخواہ ملتی تو وہ ہر بار کوئی نہ کوئی بہانہ گھڑ لیتا  بیٹے کی فیس دینی ہے، اس بار پیسے دینا مشکل ہو جائے گا، آئندہ مہینے پیسے دے دوں گا  شوکت کی بات سن کر صفدر جواب دیتے اگر ایسا ہوتا رہا تو میری دکان تو خالی ہو جائے گی، میں تم سب کا خیال کرتا ہوں، تم سب کو بھی میرا احساس کرنا چاہیے  ٹھیک ہے، اگلے مہینے سارے پیسے دے دینا  جی  جی  میں سارا حساب چُکتا کر دوں گا، شکریہ، بہت شکریہ  شوکت یہ کہہ کر وہاں سے چلا گیا  صفدر کا دوست ریاض اس کے پاس کھڑا تھا  وہ ساری باتیں سن رہا تھا  اس طرح تو تم کر چکے کمائی، اتنی چھوٹ مت دو، ورنہ کچھ ہاتھ نہیں آئے گا  بات تو تمہاری ٹھیک ہے، میں ان لوگوں کی مالی حالت دیکھتا ہوں تو کچھ کہہ نہیں سکتا، میرا کاروبار چل رہا ہے، کچھ گاہک بہت اچھے ہیں، اُدھار سامان لیتے ہیں تو بروقت پیسے ادا کر دیتے ہیں، شوکت جیسے بس تھوڑے ہی ہیں، اللہ مالک ہے، جب تک یہ سلسلہ چلتا ہے، میں چلاتا جاؤں گا  صفدر بولتے چلے گئے  ایک دن امجد، صفدر کے پاس آیا  وہ کچھ پریشان تھا  صفدر نے اس کی پریشانی بھانپ لی تھی  کیا چاہیے  صفدر نے پوچھا  دو کلو چاول، ایک کلو گھی  امجد بولا  کچھ دیر بعد دونوں چیزیں کاؤنٹر پر موجود تھیں  اسے لکھ لیجئے  امجد بولا  آپ کے پہلے ہی دس ہزار روپے ہو چکے ہیں، میرا محدود سا کاروبار ہے، میرا تھوڑا سا خیال کیجئے  صفدر نے امجد کی طرف دیکھا  آپ اتنی رعایت دیتے ہیں، اس کا شکریہ، فیکٹری سے دو تین دن میں تنخواہ مل جائے گی، میں آپ کے سارے پیسے ادا کر دوں گا  پھر امجد شکریہ ادا کر کے اپنی مطلوبہ چیزیں لے کر وہاں سے چلا گیا  دو تین دن بعد وہ آیا تو اس کے چہرے سے خوشی جھلک رہی تھی  اس نے حسبِ وعدہ سارے پیسے ادا کر دیے  صفدر بھائی  آپ کا شکریہ، آپ مشکل وقت میں ساتھ دیتے ہیں، اللہ تعالیٰ آپ کو جزا دے  اللہ تعالیٰ اس کالونی کے لوگوں کی مشکلات آسان فرمائے  صفدر نے امجد کی بات سن کر کہا  میرا دل چاہتا تھا کہ کالونی کے سب قرض داروں کے پیسے ادا کر دوں  جب وہ یہاں آئیں اور انھیں معلوم ہو کہ کسی اور نے ان کے پیسے ادا کر دیے ہیں، کاش ایسا ہو جائے  امجد نے اپنی خواہش کا اظہار کیا  اللہ کرے ایسا ہو، اللہ تعالیٰ ہر کام کرنے پر قادر ہے، اللہ تعالیٰ سب کے لئے آسانیاں پیدا کرے  صفدر نے کہا  بدھ کی شام امجد فیکٹری سے موٹر سائیکل پر سوار نہر کے پاس سے گزر رہا تھا تو ایک گاڑی والے نے اسے رکنے کا اشارہ کیا  امجد سمجھا کہ شاید وہ کسی جگہ کا معلوم کرنا چاہتا ہے  اس نے موٹر سائیکل کی رفتار کم کی تو ڈرائیور کے ساتھ بیٹھے ایک شخص پر اس کی نگاہ پڑی  اسے اس کا چہرہ شناسا سا لگا  اب گاڑی اس کے قریب رک چکی تھی  جی صاحب  امجد نے بات شروع کی  صاحب کے بچے، تم امجد ہو ناں  اور تم رضا ہو  امجد نے بھی اپنے ہم جماعت کو پہچان لیا تھا  ہاں، میں رضا ہوں  رضا نے مسکرا کر کہا  کچھ دیر بعد وہ ایک ہوٹل میں بیٹھے خوش گپیوں میں مصروف تھے  دونوں بیس سال کے بعد ملے تھے  وہ تمہیں ماسٹر نصیر یاد ہیں  رضا نے مسکراتے ہوئے امجد سے سوال کیا  انھیں کون بھول سکتا ہے، ان کا مولا بخش پورے اسکول میں مشہور تھا  تم نے ایک مرتبہ ان کا مولا بخش کہیں چھپا دیا تھا  اور جب مولا بخش ملا تو اسی مولا بخش سے میری خوب پٹائی کی تھی، کیا زمانہ تھا، اب تو اساتذہ طلباء کو ہاتھ تک نہیں لگا سکتے  میں نے اساتذہ کا احترام تو جرمنی میں دیکھا ہے، طلباء ان کی بہت عزت کرتے ہیں  پھر امجد نے جرمنی میں گزارے پندرہ سال کا احوال بیان کیا  اس نے بتایا کہ اس نے بہت پیسہ کمایا ہے، وہ ان پیسوں کو کسی فلاحی کام میں خرچ کرنا چاہتا ہے  جب اگلی ملاقات ہو گی تو میں تمہیں ایک ایسا کام بتاؤں گا، جس میں تم اپنا پیسہ لگا سکتے ہو  امجد نے جواب دیا  پھر دونوں نے ایک دوسرے کو اپنے موبائل فون نمبر دیے اور دوبارہ ملنے کا وعدہ کر کے ہوٹل سے رخصت ہو گئے  امجد سوچ چکا تھا کہ اس نے رضا کو کس فلاحی کام کے لئے پیسہ لگانے کے لئے کہنا ہے  جب دونوں دوبارہ ملے تو امجد نے کہا میں تمہیں اپنے علاقے کے کریانہ اسٹور لے کر جانا چاہتا ہوں  وہاں کیا ہے  رضا نے پوچھا  میں سب کچھ وہاں جا کر بتاؤں گا، آ جاؤ میرے ساتھ  امجد اپنی موٹر سائیکل پر سوار ہو گیا  جب وہ صفدر کی دکان پر پہنچے تو امجد نے رضا کا تعارف کرواتے ہوئے کہا یہ میرا ہم جماعت رضا ہے، یہ صفدر بھائی ہیں، ہم سب کے مہربان، صفدر بھائی، شاداب کالونی کا ایک ایک شخص ان کے احسان تلے دبا ہوا ہے  امجد بھائی  شرمندہ تو نہ کریں  صفدر نے امجد کی بات درمیان سے اُچک لی  پھر امجد نے ایک بڑا سا رجسٹر رضا کے سامنے رکھ دیا  اس نے ایک ایک صفحہ پلٹ کر رضا کو بتایا اور دکھایا کہ غربت کی وجہ سے کالونی کے لوگ صفدر بھائی کے خاصے قرض دار ہو چکے ہیں، کیونکہ سب لوگوں کی آمدنی کم اور اخراجات زیادہ ہیں  ایسے میں صفدر بھائی سب کی مدد کرتے ہیں، ان کا بھی محدود کاروبار ہے، یہ ایک حد تک سب کی مدد کر سکتے ہیں  یہی وہ جگہ ہے، جہاں آپ اپنی امدادی رقم خرچ کر سکتے ہیں  امجد کی بات سن کر رضا نے کہا تم مجھے درست جگہ پر لائے ہو، میں اپنی رقم یہیں خرچ کروں گا، مگر میری ایک شرط ہے  وہ کیا  امجد نے پوچھا  کسی کو میرا نام نہیں بتایا جائے تاکہ لوگوں کی عزتِ نفس مجروح نہ ہو اور صفدر بھائی پیسوں کی ادائیگی کے حوالے سے کسی پر سختی نہیں کریں گے  میں ایسا ہی کروں گا، آپ کے آنے سے کالونی کے لوگوں کو آسانیاں ملیں گی  اللہ نے آپ کو بے شمار لوگوں کا وسیلہ بنا کر بھیجا ہے  صفدر بولا  تو یہ نیک کام آج سے شروع کیجیے، حساب کیجیے، کُل کتنے پیسے ہوئے ہیں  رضا کے کہنے پر صفدر نے حساب کرنا شروع کیا  اس دوران امجد اور رضا شاداب کالونی اور اس کے باسیوں کے بارے میں باتیں کرتے رہے  اسی دوران جمیل آیا، جس کے ذمے آٹھ ہزار روپے تھے  اسے کچھ سامان کی ضرورت تھی، وہ جھجک رہا تھا  صفدر نے اسے اپنے پاس بلایا اور سرگوشی کے انداز میں پوچھا بتاؤ  کیا چاہیے  جمیل نے اپنا مطلوبہ سامان بتایا تو صفدر نے کوئی سوال کیے بغیر سامان تول کر اس کے حوالے کر دیا  جب صفدر حساب کر چکا تو کاغذ پر تقریباً پچانوے ہزار روپے کی رقم نظر آ رہی تھی  رضا نے فوراً ساری رقم ادا کر دی  جب وہ اسٹور سے جانے لگا تو اس نے صفدر کی طرف دیکھ کر کہا اب کسی کو تکلیف نہیں ہونی چاہیے، آپ ہر مہینے بتا دیجیے گا میں انشاء اللہ رقم ادا کر دیا کروں گا  ہاں یاد رہے، جو دے سکتا ہے، اس سے لے لیجئے گا اور جو نہ دے سکے، اس پر زور نہ دیجئے گا، یہ کارِ خیر بند نہیں ہونا چاہیے  
ڈاکٹر طارق ریاض  گرم مصالحے زور شور سے دار چینی کی مخالفت کر رہے تھے  کالی مرچ اور لونگ زیادہ غصے میں تھیں  ان سب کا کہنا تھا کہ دار چینی کسی درخت کی چھال ہے، جو گرم مصالحوں کی دنیا سے کوئی مطابقت نہیں رکھتی  اسے اپنے کنبے میں شامل نہ کیا جائے  دھنیا اور زیرہ اس کی حمایت میں تھے  چونکہ دونوں طرف مخالف اور حمایتی موجود تھے، اس لئے فیصلہ کرنا مشکل ہو رہا تھا  بحث جب توتکار کی طرف بڑھی تو بڑی الائچی نے اپنے بڑے پن کا مظاہرہ کرتے ہوئے فیصلہ کیا کہ دار چینی کو موقع دیا جائے کہ وہ خود کو اہل ثابت کرے کہ اس کا شمار گرم مصالحے میں کیا جائے  اب بات اہلیت کی تھی  دار چینی سوچ میں پڑ گئی  جبکہ باقی مصالحے خاموش ہو گئے  جاری ہے  بڑی الائچی نے وقتی طور پر امن قائم کر دیا تھا  کمرے سے نکل کر دار چینی نے جنگل کی راہ لی  وہ اکیلے وقت گزار کر اور سوچ و بچار کے بعد مصالحوں کی دنیا میں شامل ہونا چاہتی تھی  دار چینی بے چینی سے چہل قدمی میں مصروف تھی  خوب سوچنے کے بعد بھی وہ اس نتیجہ پر نہیں پہنچ سکی کہ اپنی اہلیت کو ثابت کر سکتی  جوں جوں وقت گزرا، اس کا دل بجھ سا گیا  ایک بار تو اس نے تہیہ کیا کہ مصالحوں کی دنیا میں مجھے شامل نہیں ہونا، لیکن دوسرے لمحے اس نے سر جھٹکا اور پکا ارادہ کیا کہ کچھ ہو جائے وہ مصالحوں کا حصہ بنے گی  اس نے بار بار اپنے عزم کا اعادہ کیا اور آخری لمحے تک لڑنے کا فیصلہ کر لیا، لیکن کرنا کیا تھا  یہ بات کی سمجھ میں نہیں آ رہی تھی  سابو ایک دانشور اور سائنسی تحقیق کرنے والی شخصیت تھی  وہ جڑی بوٹیوں کی طبی اہمیت پر تحقیقی کام کر رہے تھے  انھیں کسی ایسے پودے کی تلاش تھی جو بدلتے موسم میں انفلوئنزا کے علاج میں استعمال ہو سکے  اس بیماری کی وجہ ایک وائرس تھا  اس کی وجہ سے بادشاہ سلامت کی اہلیہ کئی دنوں سے بیمار تھیں  ملکہ کی ناک، گلا اور پھیپھڑے بُری طرح متاثر ہوئے تھے  شاہی طبیب کے سارے فارمولے ناکام ہو گئے تھے  کوئی دوا اس وائرس کے خلاف کارآمد نہ تھی  بخار اور تھکن کے ساتھ جسم میں توڑ پھوڑ شروع ہو گئی تھی  شاہی طبیب کو سابو صاحب کے بارے میں علم تھا  اسی لئے ان کی درخواست پر سابو مختلف جڑی بوٹیاں آزما رہے تھے  کھانسی اور چھینکوں کی وجہ سے اب تو بادشاہ تک جراثیم پہنچ گئے تھے  اسی لئے سابو صاحب نے اپنے تجربات کی رفتار بڑھا دی تھی  ارے یہ کیا ہو رہا ہے  سابو نے زیرِ لب کہا  بہت سے بندر ایک درمیانے درخت کے گرد جمع تھے  سابو صاحب نے یہ منظر دیکھا تو ایک بڑے درخت کے پیچھے چھپ کر ان کی کارروائی دیکھنے لگے  جنگل میں جانوروں کا مل جانا کوئی حیرت کی بات نہ تھی، لیکن ایک مخصوص درخت کے گرد ان کا جمع ہونا یقینا دلچسپ بات تھی  سابو صاحب تقریباً سانس روکے یہ سب دیکھ رہے تھے  انھیں خدشہ تھا کہ بندر ان کو دیکھ کر منتشر ہو جائیں گے  اس دوران ایک حیرت کن لمحہ آیا جب ایک بوڑھی بندریا نے درخت کی چھال کو منہ میں لے کر چبانا شروع کر دیا  کچھ دیر بعد وہ چبائی ہوئی چھال اس بندریا نے وہاں موجود کچھ بچوں کے منہ میں ڈالنا شروع کر دی  یہ مختلف بندروں کے بیمار بچے معلوم پڑتے تھے  جن کا علاج یہ بوڑھی بندریا کر رہی تھی  سابو صاحب خاصی دیر اس منظر کو دیکھتے رہے  جب تمام بیمار بچوں کو دوا مل گئی تو یہ سب ٹولیوں کی شکل میں تتر بتر ہو گئے  میدان خالی پا کر سابو صاحب جھٹ اس درخت تک جا پہنچے جو بندروں کے لئے شفا بخش تھا  یہ تو دار چینی ہے جس کا سائنسی نام ہے اس کا تعلق نباتاتی خاندان سے ہے  وہ زیرِ لب بڑبڑائے اور آگے بڑھ کر اس درخت کی چھال اُتارنے لگے  وہ ابھی چھال کو ایک تھیلے میں سنبھال رہے تھے کہ ان کے چہرے پر کچھ چھینٹے پڑے  اب جو سابو صاحب نے سر اُٹھا کر دیکھا تو دار چینی کے آنسو ٹپ ٹپ گر رہے تھے  ان کے پوچھنے پر دار چینی نے سارا قصہ بیان کر ڈالا  اسی کے ساتھ اس نے اس خواہش کا بھی ذکر کیا کہ وہ مصالحوں کی دنیا میں جانا چاہتی ہے  سابو صاحب نے اسے دلاسہ دیا کہ سائنس کی دنیا میں تجربات کی روشنی میں جو نتائج آئے ہیں، انھیں سامنے رکھ کر حتمی رائے قائم کی جاتی ہے  انھوں نے دار چینی سے وعدہ کیا کہ وہ دار چینی کے اثرات کا مطالعہ کر کے اسے مصالحوں کی دنیا میں شامل کرنے کا حکمراں کو مشورہ دیں گے  اس سے وعدہ کر کے سابو صاحب شاہی محل کی طرف بڑھ گئے  دیکھو طبیب  تم پہلے بھی ہم پر کئی ادویات استعمال کر چکے ہو  اب کہاں سے یہ عجیب سی جڑی بوٹی لے آئے ہو  شاہی تخت پر جلوہ افروز بادشاہ نے قدرے ناگواری سے کہا  ملکہ عالیہ بھی وہیں تشریف فرما تھیں  جبکہ شاہی طبیب ایک پیالے میں گرما گرم مشروب نما دوا لئے کھڑے تھے  یہ دوا اسے سابو صاحب نے لا کر دی تھی  دار چینی کی چھال گرم پانی میں دو چار مرتبہ اُبالنے کے بعد ایک خوشگوار محلول کی شکل اختیار کر چکی تھی  شاہی طبیب نے بادشاہ کو بتایا کہ یہ دوا سابو صاحب نے تحقیق کے بعد تجویز کی تھی  سابو صاحب کا سن کر بادشاہ کو قدرے اطمینان ہوا  بادشاہ نے گرم مشروب ملکہ کی طرف بڑھا دیا  ملکہ نے پہلے تو ذرا سی مقدار چکھی، لیکن اس کی خوشبو اور ذائقے نے ملکہ کا دل جیت لیا  پھر وہ جلدی جلدی سب پی گئیں  بس دو دن لگے  دار چینی نے ملکہ کی چھینکیں، خراب گلے اور انفلوئنزا کو تندرستی میں بدل دیا  اب تو ہر طرف دار چینی کی دھوم مچ گئی  سرکاری طور پر جگہ جگہ دار چینی کے درخت شجرکاری مہم میں لگائے جانے لگے  اس کی یہ عزت افزائی اور پذیرائی نے دار چینی کی طبی اہمیت پر مہر لگا دی  سابو صاحب نے جنگل میں جا کر دار چینی کو کامیابی کی خبر دی  وہ دن اور آج کا دن بارہ مصالحے دار چینی کے بغیر مکمل نہ ہوتے  
اظہار الحق  چیونٹیوں کے جسم سے آنے والی مہک ایک جیسی ہوتی ہے  اسی سے وہ ایک دوسرے کو پہچانتی ہیں  اجنبی کیڑوں یا کسی بھی دشمن کی بُو ان سب سے مختلف ہوتی ہے  بستی میں رہنے والی محافظ چیونٹیاں فوراً ایسے کیڑوں کو پہچان لیتی ہیں اور ان پر حملہ کر دیتی ہیں  اس حملے میں وہ ان کو بھگا دیتی ہیں یا جان سے مار دیتی ہیں  چیونٹیوں کے کان نہیں ہوتے  وہ اپنے اینٹینا کی مدد سے وہ سن اور سونگھ سکتی ہیں  ان ہی کی مدد سے وہ کسی چیز کو محسوس کرنے کے ساتھ ساتھ اس کا ذائقہ بھی معلوم کر سکتی ہیں  یہی وجہ ہے کہ چیونٹیاں ہر وقت اپنے اینٹینا کو ہلاتی رہتی ہیں  انھی کی مدد سے چیونٹیوں کو اپنی بستی میں رہنے والوں کے بارے میں معلوم ہوتا ہے اور وہ اپنا راستہ بھی تلاش کرتی ہیں  جاری ہے  انسانی آنکھ میں تو ایک عدسہ ہوتا ہے جبکہ چیونٹی کی آنکھ میں ایک سے زیادہ عدسے ہوتے ہیں  ان کی بدولت، چیونٹی حرکت کرتی ہوئی چیزوں کو آسانی سے دیکھ سکتی ہے  چیونٹی کی ایک قسم پتوں کو کاٹ کاٹ کر انھیں اپنی بستیوں میں جمع کرتی رہتی ہے  ان پتوں سے وہ اپنی خوراک تیار کرتی ہیں  اس خوراک کو فنگس کہا جاتا ہے  چیونٹیوں کی تعداد ہزاروں اور لاکھوں میں ہوتی ہیں اور یہ ہر وقت چلتی رہتی ہیں  یہ کسی جگہ مستقل طور پر اپنی بستیاں نہیں بساتیں  چیونٹیاں مل جل کر رہتی ہیں  چیونٹیوں کی بستی میں سینکڑوں، ہزاروں بلکہ لاکھوں چیونٹیاں رہ سکتی ہیں  بستی میں رہنے والی سب چیونٹیاں ہر وقت مصروف رہتی ہیں  سب کے ذمے کوئی نہ کوئی کام ہوتا ہے  زیادہ تر چیونٹیاں پھل، پھول اور بیج وغیرہ کھاتی ہیں  کچھ چیونٹیاں رس پینا پسند کرتی ہیں  ایسا رس مختلف کیڑے یا درخت تیار کرتے ہیں  کچھ چیونٹیاں دوسرے کیڑوں کو کھا لیتی ہیں اور کچھ اپنے سامنے آئی ہر چیز چٹ کر جاتی ہیں، خواہ وہ ننھے جاندار ہی ہوں  
غلام حسین میمن  عامر بچپن ہی سے اپنے نانا نانی کے ساتھ ہی رہتا تھا  وہ اسکول اور مدرسے سے فارغ ہو کر دوپہر کو نانا کی پرچون کی دکان پر آ جاتا اور ساتھ ہی اپنے ماموں کے لئے گھر سے کھانا بھی لے کر آتا  ماموں ایک قریبی اسکول میں پڑھاتے تھے  صبح سے دوپہر تک دکان کو نانا سنبھالتے اور دوپہر کو ماموں آ جاتے تو نانا گھر چلے جاتے  رات تک اس دکان کو ماموں ہی سنبھالتے  دونوں ماموں بھانجے دوپہر کا کھانا ساتھ ہی بیٹھ کر کھاتے تو ایک کتا روزانہ دُم ہلاتا ہوا آ جاتا اور خاموشی سے کھڑا ہو جاتا  عامر کبھی آدھی اور کبھی پوری روٹی اس کے آگے ڈال دیتا  کتا روٹی کھا کر چلا جاتا  عامر کے ماموں اکثر کہتے کہ تم نے کتے کو ہلا لیا ہے  جاری ہے  وہ جواب دیتا کہ ماموں  ایک روٹی ہی تو کھاتا ہے  عامر کو جانوروں اور پرندوں سے بہت محبت تھی  چند روز بعد ماموں نے اسے ایک بار پھر ٹوکا تو اس نے کہا یہ جانور ہماری محبت اور توجہ کے محتاج ہیں اور پھر کتا تو وفاداری اور چوکیداری کے لئے بہت مشہور ہے  مگر ہمیں چوکیداری کی کیا ضرورت ہے  ہم تو اپنی دکان پر کئی مضبوط تالے لگا کر جاتے ہیں  عامر کے پاس ماموں کے اس اعتراض کا کوئی جواب نہ تھا  ایک صبح جب عامر کے نانا دکان کے لئے گھر سے روانہ ہوئے تو پتا چلا کہ ان کے پاس دکان کی چابیاں نہیں ہیں  ان کا بیٹا رات چابیاں کہیں راستے میں گرا آیا تھا  اب دکان کیسے کھلے گی  اتنی صبح تو تالا چابی بنانے والا بھی نہیں آتا  بازار تو ویسے بھی دیر سے کھلتا ہے  پھر بھی وہ جائزہ لینے کے لئے دکان پر آ گئے  دکان کے سامنے کتا بیٹھا ہوا تھا  انھوں نے اسے اُٹھانے کی کوشش کی تو وہ نہ اُٹھا  اس کی موجودگی میں تالا توڑنا مشکل لگ رہا تھا  اتنی دیر میں عامر بھی اسکول جانے کے لئے دکان کے قریب سے گزرا  اسے بھی چابی کے گم ہونے کا پتا چل گیا تھا  وہ نانا کی تکلیف کا خیال کر کے اسکول جانے کے بجائے دکان پر رُک گیا  اسے آتا دیکھ کر کتا اُٹھا اور اس کے پاؤں میں لیٹ گیا  کتا جیسے ہی اُٹھا، اس کے نیچے سے دکان کی چابیاں پڑی ملیں  نانا نے اسے فوراً اُٹھا لیا اور حیرت سے دیکھنے لگے  عامر نے بھی یہ منظر دیکھا اور ساری بات سمجھ گیا  کتا اس کے بعد وہاں سے چلا گیا  دکان کھلنے کے بعد وہ اسکول چلا گیا  اسی وقت محلے کا چوکیدار آٹا خریدنے آ گیا اور اس نے نانا سے کہا آج آپ کی دکان کے باہر ایک عجیب سی بات دیکھی  رات سردی بہت زیادہ تھی، مگر پھر بھی ایک کتا آپ کی دکان کے باہر ساری رات سکون سے بیٹھا ہوا تھا  ورنہ عام طور پر ایسے موسم میں جانور بھی دیوار وغیرہ کی اوٹ لے کر سردی سے بچنے کی کوشش کرتے ہیں  رات ماموں نے دکان بند کر کے چابی جیب میں ڈالی تو وہ غلطی سے باہر زمین پر گر گئی  ماموں کو اس کا احساس نہ ہوا  اس دوران کتا آ گیا اور اس کی نظر چابیوں پر پڑی تو اس نے اسے اپنے نیچے چھپا لیا، تاکہ کوئی اور ان چابیوں کو نہ اُٹھا لے  وہ ساری رات سخت سردی میں بیٹھا رہا اور سخت سردی کے باوجود ساری رات چابیوں اور دکان کی حفاظت کرتا رہا  نانا بھی کتے کی وفاداری سے بہت متاثر تھے، مگر سب سے زیادہ شرمندہ ماموں تھے  اب وہ خود اکثر کتے کے آگے کچھ نہ کچھ رکھتے نظر آتے تھے  
محمد فاروق دانش  شزران نامی چھوٹے سے قصبے میں عینی اپنے دادا کے ساتھ ہنسی خوشی رہتی تھی  ان کا گھر ایک چھوٹے سے جنگل کے ساتھ ملحق تھا  اس جنگل میں کوئی خطرناک جانور تو نہ تھے کہ لوگ اس قصبے میں رہنے سے کتراتے، ہاں  ایک چیز تھی، وہ یہ کہ اس جنگل کے حوالے سے ہر ایک نے سن رکھا تھا کہ یہ جنگل پُراسرار کہانیوں سے بھرا ہوا ہے، لیکن یہ صرف سنی سنائی بات تھی، اس لئے کہ اب تک کوئی جنگل میں زیادہ اندر جانے کی ہمت ہی نہیں کر سکا تھا، تو پھر اندر کی خبر کیسے مل پاتی  یہ بھی مشہور تھا کہ وہاں راستہ بھولنے کا امکان رہتا ہے  عینی کے دادا نے ریٹائر ہونے سے پہلے یہ سوچ رکھا تھا کہ کسی ایسی جگہ جا کر رہیں گے، جہاں سکون ہی سکون ہو  جاری ہے  ان کے دوستوں نے اس جگہ کی نشان دہی کی تھی، جب وہ اس علاقے کو دیکھنے آئے تو یہ انھیں اتنا پسند آیا کہ وہیں کے ہو کر رہ گئے  ضروریاتِ زندگی کا سامان یہاں میسر تھا، ایک چھوٹا سا اسکول بھی تھا، جو یہاں کے بچوں کے لئے کافی تھا  چولہا جلانے کے لئے لوگ جنگل سے لکڑیاں اور گھاس پھونس اکٹھی کر کے اپنا کام چلا لیتے تھے  دادا نے جنگل کے بارے میں کئی قصے سنے تھے، لیکن ان کا عقیدہ بھی دیگر لوگوں کی طرح سیدھا سادا تھا کہ اپنے کام سے کام رکھا جائے  دس سالہ عینی دوسرے بچوں کی طرح نہیں تھی، جہاں دیگر بچے اُس جنگل سے خوف زدہ تھے، وہ اس سے بے خوف تھی  وہ اکثر سوچتی کہ ان گھنے درختوں کے پیچھے کیا ہو گا  دادا عجیب و غریب کہانیاں بننے کے ماہر تھے، کبھی کبھار وقت گزاری کے لئے عینی کو کہانیاں سناتے، وہ اسے اس جنگل کی حیرت انگیز کہانیاں بھی سنایا کرتے تھے  یاد رکھو عینی  وہ گہری آواز میں کہتے ہر راز میں ایک سبق چھپا ہوتا ہے، یہ جنگل سرگوشیاں کرتا ہے  صرف بہادر لوگ ہی اس کی سرگوشیوں کو سمجھ سکتے ہیں  ایک سنہری دوپہر، عینی جنگل کنارے بیٹھی اپنا کام کر رہی تھی کہ اچانک اس نے آواز سنی، کوئی اسے پکار رہا تھا عینی  عینی  مجھے کس نے پکارا  وہ چونک کر اِدھر اُدھر دیکھنے لگی کیا دادا نے  لیکن وہاں کوئی نہیں تھا  پھر وہ آواز دادا کی تو تھی بھی نہیں  آواز دوبارہ آئی، اس کا تجسس بڑھا، اُس نے بنا کچھ سمجھے جنگل کی طرف قدم بڑھا دیے  اس پکار پر اس کا دل خوف اور جوش کے امتزاج سے دھڑک رہا تھا  دادا نے بتایا تھا کہ جنگل کے درخت، کچھ سرگوشیاں کرتے ہیں، کچھ بتاتے ہیں  آج اس نے شاید یہ عہد کر لیا کہ وہ ان سرگوشیوں کے بارے میں جاننے کی کوشش کرے گی  وہ جنگل کے اندر جانے لگی، جیسے جیسے وہ اندر قدم بڑھاتی گئی، اُسے فضا میں ایک عجیب سی توانائی محسوس ہوئی  جنگل کے درخت غیر معمولی طور پر بہت بلند تھے، ان کے تنے بھی عجیب و غریب انداز میں مڑے ہوئے تھے، یہ اس جنگل کی پُراسراریت تھی  اس کا ہر قدم جنگل کو بیدار کر رہا تھا  وہ آگے بڑھتی گئی اور پتے بغیر ہوا کے بھی سرسراتے دکھائی دینے لگے، ایک عجیب سا ماحول بنتا جا رہا تھا، اب سرگوشیاں ہر طرف گونجنے لگی تھیں  درختوں میں سے صدائیں آتی محسوس ہو رہی تھیں  خوش آمدید عینی  وہ ایک عجیب سی کیفیت میں آگے ہی آگے چلی جا رہی تھی  اسے کوئی خوف محسوس نہ ہوا  اچانک، ایک گلہری اس کے راستے میں آئی اور ایک چمکدار چیز اس کے قدموں میں گرا دی  عینی نے اُسے اُٹھایا  یہ ایک چھوٹی سی سنہری چابی تھی  اُس پر ایک لفظ کندہ تھا کھولو  یہ چابی کون سا دروازہ کھولتی ہے  عینی نے اپنے آپ سے سرگوشی کی، لیکن اس کی سرگوشی کا جواب جنگل نے خود دیا آگے کی جانب چلو  اس نے چابی کو مضبوطی سے پکڑ کر آگے بڑھنا شروع کیا  وہ ایک ایسی جگہ پہنچ گئی جو روشنی سے نہائی ہوئی تھی  اس روشنی کے درمیان میں ایک قدیم درخت کھڑا تھا، جس کی جڑیں سانپوں کی طرح لپٹی ہوئی تھیں  اُس نے درخت کے تنے پر ایک چھوٹا سا سوراخ دیکھا جو ملنے والی چابی کے سائز کا تھا  عجیب سی خوشی اور حیرت سے اس کے ہاتھ کپکپانے لگے، اُس نے چابی کو سوراخ میں ڈالا  زور دار چرچراہٹ کے ساتھ درخت دو حصوں میں بٹ گیا  درمیان میں ایک سیڑھی نیچے کی طرف جاتی ہوئی نظر آئیں  اُس کا دل زور زور سے دھڑکنے لگا تھا  اسے اپنے دادا کے الفاظ یاد آئے ہر راز میں ایک سبق چھپا ہوتا ہے  اپنے اندر ہمت پیدا کرتے ہوئے، وہ سیڑھیوں سے نیچے اُتری  نیچے پہنچ کر اُس نے ایک غار دیکھا، جو ہیرے کی طرح جگمگا رہا تھا  اچانک غار کی دیواریں چمک کے ساتھ جلنے بجھنے لگیں  روشنی اس قدر تیز ہو گئی کہ اُسے اپنی آنکھیں بند کرنا پڑیں  جب اُس نے بند آنکھیں کھولیں تو وہ ایک اور دنیا میں تھی  ایک قدیم اور پُراسرار کمرا، جہاں دیواروں پر ایک آئینہ لگا ہوا تھا  آئینے میں عینی نے خود کو دیکھا، یہ مستقبل کا منظر تھا  وہ اُستانی بن گئی ہے اور قصبے کے بچوں کو ایک کتاب سے سبق پڑھ کر سنا رہی ہے، اس کو اپنے الفاظ میں ایسی گہرائی محسوس ہوئی جو اس نے پہلے کبھی محسوس نہیں کی تھی  اچانک کمرا غائب ہو گیا اور اُس نے خود کو دوبارہ اسی غار میں کھڑا پایا  غار کی چکا چوند روشنی میں وہاں ہوا میں تیرتی ہوئی کتابوں سے بھرا شیلف نظر آیا  ایک اسٹینڈ پر ایک بے حد خوبصورت کتاب رکھی تھی  بے اختیار اس کا دل چاہا کہ وہ اُسے اُٹھا لے، جیسے ہی اُس نے کتاب کو چھوا، کتاب کے صفحات کھلنا شروع ہو گئے، اور ان پر چمکتے ہوئے نقوش الفاظ میں تبدیل ہو گئے  عینی نے ہمت، ہمدردی، علم کی طاقت اور انسانوں کی اخلاقی ذمے داریوں کے بارے میں پڑھا  ہر سبق اسے زندہ محسوس ہوا  اس کتاب کا نام تھا جاگو جگاوٴ  واہ  کیا خوبصورت نام تھا اور کیا عمدہ تحریر تھی، اُسے پڑھتے ہوئے بہت وقت گزر گیا، جبکہ اُسے ایسا لگا جیسے صرف کچھ منٹ گزرے ہوں  جب عینی درخت سے باہر نکلی تو جنگل مختلف لگ رہا تھا، اب وہ کم خوف ناک مگر زیادہ حیرت انگیز دکھائی دے رہا تھا  عینی نے اس کتاب کے ذریعے جو کچھ حاصل کیا اُسے قصبے کے بچوں تک پہنچانے کا فیصلہ کیا  جاگو جگاوٴ کے جو اسباق اس نے سیکھے تھے، اس سے متاثر ہو کر اُس نے بچوں کے لئے اخلاقی کہانیاں بُن کر انھیں سنانا شروع کیں  اس کے دادا نے عینی میں تبدیلی کو محسوس کیا  ایک شام انھوں نے عینی سے پوچھا تم جنگل میں گئی تھیں  ان کی آنکھوں میں شرارت چمک رہی تھی  اُس نے ہچکچاتے ہوئے اقرار میں سر ہلایا  تو پھر تم نے بھی وہ دیکھا جو میں نے کبھی دیکھا تھا  انھوں نے مسکراتے ہوئے کہا  عینی بھی ہنس دی  
جدون ادیب  سلیم گھر میں داخل ہوا تو اس کا منہ اُترا ہوا تھا  وہ سیدھا اپنے کمرے میں گیا  اس کی امی سمجھ گئیں کہ کسی بات سے وہ پریشان ہے  وہ اس کی دل جوئی کے لئے کمرے میں داخل ہوئیں تو وہ اپنا گلک اُٹھائے کسی سوچ میں گم بیٹھا تھا  امی کو دیکھ کر وہ سیدھا ہو کر بیٹھ گیا اور آہستہ سے بولا امی  میں اپنا گلک توڑنا چاہتا ہوں  مگر کیوں  تم تو کہہ رہے تھے کہ چاند رات کو توڑو گے  امی نے حیرت بھرے لہجے میں پوچھا  سلیم نے فوری طور پر کچھ نہ کہا  چند لمحے سوچنے کے بعد بولا آپ مجھے سکھاتی رہی ہیں کہ ہمیشہ دوسروں کی مدد کرنی چاہیے  حتیٰ کہ دوسروں کے بارے میں خود سے بڑھ کر سوچنا چاہیے  ہاں  وہ آہستہ سے بولیں  جاری ہے  آپ کے پاس صبح بابو چچا آئے تھے، کچھ اُدھار مانگنے کے لئے اور شاید آپ کے پاس پیسے نہیں تھے  مجھے ان کا احساس ہو رہا ہے  امی نے سوچتی نگاہوں سے سلیم کی طرف دیکھا پھر بولیں ٹھیک ہے، مجھے اس پر خوشی ہے، مگر یاد رکھو، نیکی خوش دلی سے کرنی چاہیے  تم مجھے پریشان نظر آ رہے ہو  میری پریشانی کی وجہ یہ نہیں ہے  سلیم نے جلدی سے کہا، پھر امی کے گلے میں بانہیں ڈال کر بولا زمیندار کے لڑکے جمیل خان نے اپنی جیپ سے مجھ پر پانی کے چھینٹے اُڑائے اور میرے کپڑے خراب کر دیے  پھر طنزیہ انداز سے مجھے دیکھ کر ہنسنے لگا  اس کے ڈرائیور نے بدتمیزی کی اور کہا کہ خان آ رہا ہو تو راستے سے ہٹ جایا کرو  مجھ سے بھی برداشت نہیں ہوا اور میں نے کہہ دیا کہ خان ہو گا اپنے گھر کا، میں کسی خان کو نہیں مانتا  یہ کہہ کر سلیم نے اپنے کپڑے امی کو دکھائے  انھوں نے سلیم کے بالوں میں اُنگلیاں پھیرتے ہوئے محبت بھرے لہجے میں کہا تمہیں ایسا نہیں کہنا چاہیے تھا  بہرحال وہ ہمارے چودھری کا بیٹا ہے  اگر وہ کچھ کہتا ہے تو اسے اچھے اخلاق سے جواب دینا چاہیے تھا  پھر انھوں نے سلیم کو سمجھایا کہ وہ جا کر بابو کی مدد کرے اور واپسی پر جمیل خان سے معذرت بھی کرے  سلیم نے سر ہلایا اور اپنا گلک توڑ دیا  اس نے نوٹ تہ کر کے جیب میں رکھے اور سکے دوسری جیب میں رکھ لئے  جب وہ یہ پیسے بابو کو دے کر جمیل خان کے ڈیرے پر پہنچا  جمیل خان سلیم کی طرف بڑھا تو سلیم نے اسے سلام کیا اور بولا جمیل خان  میں تم سے معافی مانگنے آیا ہوں  آپ چودھری صاحب کے بیٹے ہیں، میرا حق نہیں تھا کہ آپ سے اس انداز میں کچھ ایسا کہوں کہ آپ کو دکھ ہو  ازراہِ مہربانی مجھے معاف کر دو  جمیل خان سوچ بھی نہیں سکتا تھا کہ سلیم اس سے معافی مانگنے آئے گا  اس نے سلیم کے ہاتھ تھام لئے اور بولا ارے نہیں، غلطی میری تھی، معافی مجھے مانگنی چاہیے  خیر اب اس بات کو ختم کرو  بہت شکریہ تمہارا، میں چلتا ہوں  سلیم نے اجازت طلب کی تو جمیل خان نے اسے زبردستی بیٹھا دیا  نوکر کو چائے کے لئے کہا اور اس سے باتیں کرنے لگا  اچانک اسے کوئی بات یاد آئی وہ بولا سلیم  تم نے مجھ سے کہا تھا کہ خان وہ ہوتا ہے جس کا دسترخوان بڑا ہوتا ہے  اس کا کیا مطلب تھا  سلیم نے لفظوں کو تولا اور کہا خان دراصل قوم کا، گاؤں کا بڑا ہوتا ہے، سربراہ ہوتا ہے  اس حیثیت سے اسے چاہیے کہ وہ دوسروں کا خیال رکھے  اس کے دسترخوان پر ضرور کوئی نہ کوئی غریب موجود ہو  پھر سلیم نے اسے بابو کے خراب حالات کے بارے میں بتا کر درخواست کی کہ اسے کسی کام پر لگا دے  اسی شام کو بابو اور اس کے بیوی بچے جمیل خان کے ڈیرے میں دسترخوان پر موجود تھے  اس نے بابو کو اپنے کھیتوں پر کام کرنے کی پیشکش کی تو وہ فوراً تیار ہو گیا  جب بابو اور اس کے بچے کھانا کھا رہے تھے تو دور بیٹھا جمیل خان سوچ رہا تھا کہ دوسروں کی خدمت میں کتنی لذت ہے  تب اس نے فیصلہ کیا کہ اب اس کے دسترخوان پر روزانہ گاؤں کے غریب لوگ آئیں گے اور پھر وہ اپنا دسترخوان وسیع کرتا چلا جائے گا  
مریم شہزاد  ہانیہ ساتویں جماعت میں پڑھتی تھی  وہ ایک لائق بچی تھی  وہ اپنا سب کام وقت پر کرتی تھی  ارم بظاہر اس کی سہیلی تھی، مگر اندر ہی اندر اس سے حسد کرتی تھی  ایک دن اسے ہانیہ کو ڈانٹ پڑوانے کی ترکیب سوجھ گئی  سنو ہانیہ  تم مجھ کو اپنی اردو کی کاپی دے دو میرا کام مکمل نہیں ہے، میں گھر لے جاؤں گی اور کل تم کو واپس کر دوں گی  ارم نے ہانیہ سے کہا  ہانیہ نے کچھ سوچتے ہوئے کاپی اس کو دے دی اور کہا دیکھو دھیان سے رکھنا، خراب نہ ہو، اور کل ضرور لے آنا  ہاں ہاں ضرور لے آؤں گی، اور پہلے پیریڈ میں ہی واپس کر دوں گی  ارم نے کاپی اپنے بیگ میں رکھتے ہوئے کہا  دوسرے دن ارم نے اسکول کی چھٹی کر لی  جاری ہے  اس کے اگلے دن بھی ارم نہیں آئی تو ہانیہ بہت پریشان ہوئی، پہلی مرتبہ ایسا ہو رہا تھا کہ وہ اپنا کام وقت پر مکمل نہیں کر پا رہی تھی  تیسرے دن ارم آئی تو اس کی جان میں جان آئی  شکر ہے ارم  تم آ گئیں  اب جلدی سے میری کاپی دے دو  ہانیہ نے ارم کو دیکھتے ہی کہا  کون سی کاپی  ارم نے حیرانی سے پوچھا  اردو کی کاپی  جو تم نے دو دن پہلے کام مکمل کرنے کے لئے لی تھی  ہانیہ نے اس کو یاد دلایا، مگر ارم تو صاف مکر گئی کہ اس نے تو کاپی لی ہی نہیں  ہانیہ پریشان ہو کر اردو کی مس کے پاس گئی اور ان کو سب بات بتائی  پہلے تو مس نے کچھ دیر سوچا پھر اس کو ایک ایسی ترکیب بتائی، جس سے سانپ بھی مر جائے اور لاٹھی بھی نہ ٹوٹے  اب جب اردو کا پیریڈ آیا تو مس نے سب سے کاپی نکالنے کو کہا تو ہانیہ نے کھڑے ہو کر کہا  مس میں نے اپنی کاپی دو دن پہلے ارم کو دی تھی  یہ دو دن غیر حاضر تھی  آج آئی ہے تو کہہ رہی ہے کہ میں نے کوئی کاپی نہیں لی تھی  اب ارم کھڑی ہوئی اور بولی جی مس  میں نے تو ہانیہ کی کاپی لی ہی نہیں تو واپس کیسے کروں  ہانیہ نے کہا  یاد کرو جب تم نے مجھ سے کہا تھا کہ کاپی واپس کروں گی تو تم کو لنچ بھی کروا دوں گی  نہیں تو، میں نے ایسا کچھ نہیں کہا تھا  ارم نے کہا  نہیں نہیں تم یاد کرو تم نے کہا تھا کہ لنچ میں تم مجھے فرائز کھلاؤ گی  ہانیہ نے کہا  نہیں مجھے اچھی طرح سے یاد ہے، میں نے ایسا کچھ بھی نہیں کہا تھا  ارم نے کہا  تم نے فرائز کے ساتھ کولڈ ڈرنک پلانے کا بھی وعدہ کیا تھا  ہانیہ نے پھر کہا  نہیں بھئی میں نے یہ بھی نہیں کہا تھا  ارم نے پورے یقین سے کہا  اچھا تو پھر کیا کہا تھا  ہانیہ نے پوچھا  میں نے تو بس اتنا ہی کہا تھا کہ کل صبح ہی کام مکمل کر کے کاپی واپس کر دوں گی  ارم نے کہا اور پوری کلاس ہنسنے لگی  ارم کو فوراً ہی اپنی غلطی کا احساس ہوا کہ یہ کیا کہہ دیا اور خاموشی سے ہانیہ کی کاپی بیگ سے نکال کر اس کو دے دی اور چپکے سے معذرت کر لی اور آئندہ غلط بات کرنے سے بھی توبہ کر لی  
ولیجہ شہناز  کسی گاؤں میں ایک کسان اپنی بیوی کے ساتھ رہتا تھا  کسان کی بیوی نے کسان سے کہا آج میرا سلاد کے پتے کھانے کو دل چاہ رہا ہے  ان کے گاؤں میں سلاد کے پتے موجود نہیں تھے، لیکن گاؤں کے باہر ایک جادوگرنی کا کھیت تھا  جس میں سلاد کے پتے موجود تھے  جادوگرنی اجنبیوں کو پسند نہیں کرتی تھی اور جادو سے انھیں بندر بنا دیتی تھی  بیوی کی ضد پر کسان نے سلاد کے پتے لانے کی ٹھانی  وہ جب جادوگرنی کے ٹھکانے پر پہنچا اور دیوار پھلانگ کر سلاد کے پتے توڑ لیے تو جادوگرنی نے اسے دیکھ لیا اور پوچھا تم یہاں کیا کر رہے ہو  کسان نے کہا میں اپنی بیوی کے لئے سلاد کے پتے لینے آیا ہوں  جادوگرنی نے کہا اگر تم پتے لے جانا چاہتے ہو تو میری ایک شرط پوری کرنی ہو گی  جاری ہے  کسان نے پوچھا کیسی شرط  جادوگرنی نے کہا تمہاری اولاد ہونے والی ہے، وہ بچہ مجھے دو گے  کسان راضی ہو گیا  پھر کسان کے ہاں ایک خوبصورت سی بیٹی پیدا ہوئی  کسان اور اس کی بیوی خوش تھے اور وہ جادوگرنی سے کیا ہوا وعدہ بھول گئے  ایک دن کسان کو یاد آیا کہ جادوگرنی نے ان کا پہلا بچہ مانگا تھا  یہ یاد آتے ہی میاں بیوی اُداس ہو گئے اور انھوں نے آپس میں مشورہ کیا کہ ہم اپنی بیٹی جادوگرنی کے حوالے نہیں کریں گے اور یہاں سے کہیں دور جائیں گے  جہاں جادوگرنی ہمیں ڈھونڈ نہ سکے  اس بات کو کافی سال گزر گئے اور بچی بڑی ہو گئی  وہ بہت عقل مند اور ذہین تھی  ایک دن ان کے دروازے پر دستک ہوئی  گھر میں کوئی نہیں تھا  جب بچی نے دروازہ کھولا تو سامنے ایک مکروہ شکل کی بڑھیا کو پایا  بچی اسے دیکھ کر گھبرا گئی اور فوراً دروازہ بند کر دیا  گھر آ کر کسان اور اس کی بیوی نے اپنی بیٹی کی یہ حالت دیکھی تو گھبرا گئے  بیٹی نے انھیں سب کچھ بتایا  میاں بیوی اُداس ہو گئے  بیٹی نے ماں سے پوچھا تو پتا چلا کہ بابا نے اس کے پیدا ہونے سے پہلے جادوگرنی سے سلاد کے پتے لئے تھے اور جادوگرنی نے اس کے بدلے پہلی اولاد مانگی تھی  اب ہم تمہیں اس جادوگرنی کو نہیں دیں گے  لڑکی نے کہا آپ جادوگرنی کو دعوت پر بلائیں  کسان نے جادوگرنی کو دعوت پر راضی کر لیا  جادوگرنی کے لئے لڑکی نے شوربہ بنایا  لڑکی نے شوربے میں نیند کی جڑی بوٹیاں ملا دیں  جادوگرنی نے کہا شوربہ بہت لذیذ ہے  کسان نے کہا میری بیٹی نے بنایا ہے  جادوگرنی نے کہا جب یہ لڑکی میرے گھر جائے گی تو مجھے روزانہ ایسا ہی شوربہ بنا کر دے گی  لڑکی جادوگرنی سے میٹھی میٹھی باتیں کرنے لگی  اس کے بعد جادوگرنی بے ہوش ہو گئی  کسان نے اسے اُٹھا کر اندھیرے کنویں میں ڈال کر اسے بند کر دیا  یوں گاؤں والوں کو جادوگرنی سے نجات مل گئی  سب ہنسی خوشی رہنے لگے  
ملک راشد  چھوٹا سا نرم و نازک خرگوش پپو آج بہت غصے میں تھا  اس کا دل کر رہا تھا کہ سب چیزیں الٹ دے یا کہیں بھاگ جائے  وہ سوچ رہا تھا، آخر امی اور بابا میری بات کیوں نہیں مانتے  میں سب سے بڑا ہوں، بھلا میں غلط کیسے ہو سکتا ہوں  پپو کو ہر وقت گاجر کھانا اور فریج میں رکھا ٹھنڈا جوس پینا بہت پسند تھا  اب جبکہ بارشوں کا موسم چل رہا تھا، امی بار بار کہتی تھیں کہ کھانے پینے میں احتیاط کرو، فریج سے ٹھنڈی گاجریں اور جوس مت لیا کرو، ورنہ بیمار ہو جاوٴ گے  پھر دوا کھانی پڑے گی اور اسکول سے چھٹیاں ہو جائیں گی، جبکہ امتحانات بھی ہونے والے ہیں  پپو کا پارہ چڑھ گیا  امی تو ہمیشہ ڈانٹتی رہتی ہیں، ہر وقت روک ٹوک، آخر میں بڑا ہوں تو خود جانتا ہوں کیا کرنا ہے  وہ غصے سے پاوٴں پٹختا ہوا اپنے کمرے میں گیا اور سو گیا  جاری ہے  شام کو بابا آفس سے آئے تو اپنے ساتھ کھانے کی مختلف اشیاء بھی لائے  پپو کو جگایا گیا، وہ خوش تو ہوا، لیکن جب امی نے کہا سب بچوں کو برابر برابر ملے گا، میں حصے کر دوں گی، تو وہ پھر منہ پھُلا کر بیٹھ گیا  بابا نے امی کی بات ماننے کے بجائے چیز کا پیکٹ پپو کو تھما دیا اور کہا تم سب کو خود برابر بانٹ دینا، تم ہمارے بڑے بیٹے ہو  پپو خوش تو ہوا، لیکن چالاکی سے اس نے خود زیادہ چیز رکھ لی اور اپنے چھوٹے بہن بھائیوں، ٹوٹی اور منگو کو تھوڑی تھوڑی دیں  وہ بے چارے خاموش رہے  پھر پپو کسی کو بتائے بغیر کھیلنے باہر نکل گیا  دوست کرکٹ کھیل رہے تھے  وہ خوب کھیلتا رہا  گھر آ کر جوس پیا، ٹھنڈی گاجریں کھائیں  اگلے دن امتحانات کا پہلا پرچہ تھا اور تیاری بھی برائے نام تھی  رات کو گلہ درد کرنے لگا، لیکن سوچا صبح پڑھ لوں گا  صبح اٹھا تو بخار، سر درد اور پیٹ درد کا شکار ہو چکا تھا  امی نے سیرپ پلایا اور اسکول بھیجا، لیکن پپو کچھ بھی نہیں لکھ پایا  شام کو بخار تیز ہو گیا، اور بابا اسے فوراً ڈاکٹر بھالو انکل کے کلینک لے گئے  ڈاکٹر بھالو انکل نے پوچھا بیٹا، کیا کھایا تھا  پپو رو پڑا بس، فریج کا ٹھنڈا جوس پیا تھا اور گاجریں کھائی تھیں  ڈاکٹر نے سر ہلاتے ہوئے کہا یہی تو وجہ ہے بیماری کی  موسم بدل رہا ہے، ٹھنڈی چیزوں سے پرہیز ضروری ہے  اب ایک ہفتہ آرام کرو گے، کڑوی دوا کھاوٴ گے اور اسکول بھی نہیں جا سکو گے  پپو بہت پریشان ہوا  وہ ہمیشہ امتحان میں اوّل آتا تھا، اب اگر غیر حاضر ہو گیا تو اس کی پوزیشن خطرے میں پڑ جائے گی  گھر آ کر وہ چپ چاپ لیٹ گیا  امی نے پیار سے اس کے ماتھے پر ہاتھ رکھا اور کہا بیٹا، ہم تمہارے دشمن نہیں  ہر بار روکتی ہوں، سمجھاتی ہوں، اس کا مقصد تمہاری بھلائی ہوتا ہے  اب خود نتیجہ دیکھ لو  بابا مسکرائے اور بولے اسی لئے میں نے امی سے کہا تھا کہ تمہیں تمہاری مرضی سے جینے دیں  تاکہ تم خود جان سکو کہ بڑوں کی بات میں کیا دانائی ہوتی ہے  پپو نے شرمندگی سے نظریں جھکائیں  امی، بابا، میں وعدہ کرتا ہوں کہ آئندہ کبھی ضد نہیں کروں گا، آپ کی بات مانوں گا  بابا نے امی کو کہا کہ کل اسکول جا کر درخواست دے آئیں کہ پپو کو امتحان سے فیل نہیں بلکہ غیر حاضر لکھا جائے  وہ سالانہ امتحان میں محنت کرے گا  پپو نے وعدہ نبھانے کا عہد کیا  اسے سمجھ آ گئی تھی کہ ہر چیز اعتدال میں ہی اچھی لگتی ہے  
بلال رومی، ملیر  کسی جنگل میں ایک لومڑی رہتی تھی  لومڑی انتہائی چالاک تھی  وہ شکار کی تلاش میں جنگل میں گھوما کرتی تھی، لیکن اسے زیادہ کامیابی حاصل نہ ہوتی، کیونکہ وہ بوڑھی ہو چکی تھی  اکثر اسے بھوکا رہنا پڑتا  وہ جانوروں کو دھوکا دے کر ان کا کھانا کھا جاتی  ایک دن لومڑی جنگل سے گزر رہی تھی  اس نے دیکھا کہ ایک کوا پنیر کا ایک ٹکڑا منہ میں دبائے درخت کی ایک شاخ پر بیٹھا ہے  جاری ہے  لومڑی نے سوچا کہ کوے سے پنیر کا ٹکڑا چھین لیا جائے، چونکہ لومڑی کو درخت پر چڑھنا نہیں آتا تھا  اس لئے اس نے سوچا کہ کیوں نہ میں کوے کی خوب تعریف کروں  لومڑی نے کوے سے کہا کوے بھائی  تم بہت اچھا گانا گاتے ہو، تمہاری آواز بہت سریلی ہے  گانے میں تمہارا کوئی مقابلہ نہیں  بلبل بھی تمہارے مقابلے میں کم ہے  تم مجھے کوئی گیت سناؤ  کوا اپنی تعریف سن کر بہت خوش ہوا اور اس نے گیت گانے کے لئے جیسے ہی منہ کھولا، پنیر کا ٹکڑا نیچے گر گیا  لومڑی نے جھپٹ کر پنیر کا ٹکڑا اُٹھا لیا  اسی لئے کہتے ہیں خوشامد کرنے والے لوگوں کی باتوں میں نہیں آنا چاہیے اور جھوٹی تعریف سن کر خوش نہیں ہونا چاہیے  
سہیل خان  ایک سرسبز و شاداب وادی میں وسیع و عریض باغ واقع تھا  باغ کے وسط میں ایک بہت پرانا کنواں بھی موجود تھا  یہ باغ کسی وقت میں بہت سے درختوں کا گہوارہ ہوا کرتا تھا  چنار، شہتوت، املی اور جامن جیسے درخت یہاں کی زینت تھے  یہ درخت سایہ فراہم کرتے تھے  ان پر بسنے والے رنگ برنگے پرندے اس باغ کو گلستاں بنا دیتے تھے  ایسی ہی شاخوں پر خوش رنگ تتلیاں منڈلاتیں، جگنو راتوں کو چراغاں کرتے  یہیں پر قدیم شہتوت کے درخت پر چمن نامی چڑیا کا گھونسلہ تھا  اس کے قریب بڑے سے چنار پر کالو نامی کوا رہتا تھا  دونوں میں دیرینہ دوستی تھی مگر یہ دوستی یک طرفہ تھی  چمن ہر خوشی کا موقع اپنے دوست کے ساتھ بانٹتی  وہ میٹھے میٹھے پھل، بیج یا دانے لے کر چنار کی شاخوں پر آتی اور کالو خوشی سے آ کر لے جاتا لیکن شکر تو دور کبھی حال چال بھی نہ پوچھتا  جاری ہے  چمن بہت معصوم تھی، وہ یہ سب کچھ خلوصِ دل سے کرتی رہی  ایک دن باغ میں موسم خوشگوار تھا  نیلے آسمان پر روئی جیسے بادل تیر رہے تھے اور سبز پتوں پر شبنم کی بوندیں جھلک رہی تھیں  چمن نے موقع کی مناسبت سے پرندوں کے لئے خاص اہتمام کر رکھا تھا  کالو بھی اس سے خوب فیض یاب ہوا  اگلی ہی رات چمن کے ہاں پرانے رشتے دار مہمان بن کر آ گئے  چمن نے جلدی سے کھانا بنانا شروع کیا مگر اسے پتہ چلا کہ اس کے گھر تو نمک ہی ختم ہو چکا ہے  وہ بے چینی سے کالو کے درخت کی طرف گئی، دروازے پر دستک دی اور بولی کالو بھائی  نمک چاہیے تھوڑا سا  مہمان آ گئے ہیں  کالو نیند سے اُٹھ کر دروازے پر آ کر بولا میری طبیعت ٹھیک نہیں، میں سو رہا ہوں، کل آنا اور دروازہ بند کر دیا  چمن حیران و پریشان اپنے گھونسلے میں واپس آئی  وہ دل ہی دل میں کچوکے کھاتی رہی کہ اس نے تو کبھی انکار نہیں کیا  خیر، اس نے کھانا مہمانوں کے سامنے رکھ دیا  اگلی رات طوفانی ہوائیں چلنے لگیں، بادل گرجنے لگے اور موسلا دھار بارش شروع ہو گئی  چنار کا پرانا درخت بارش میں ہلنے لگا اور کالو کا گھونسلہ زمین بوس ہو گیا  وہ خود بھیگ کر کانپ رہا تھا  اس کا سارا سامان بہہ گیا  اُسے اچانک چمن کا خیال آیا  وہ کیچڑ میں لت پت، کانپتا ہوا چمن کے گھونسلے تک پہنچا اور اس کے دروازے پر دستک دی  کون ہے  چمن نے چونک کر پوچھا  میں ہوں  کالو  لرزتی آواز میں اس نے جواب دیا  چمن کو غصہ تو بہت آیا، لیکن اس نے دروازہ پھر بھی کھول دیا، کالو کو اندر آنے دیا  اسے سردی کے بچاؤ کے لئے چادر دی  شکریہ، بہن، آپ آرام کریں، میں سو جاتا ہوں، کالو بولا  چمن اپنے پر سمیٹ کر چپ چاپ گھونسلے کے کونے میں جا بیٹھی  صبح کا اُجالا پھیلتے ہی وہ وہاں سے نکل گیا  چمن باہر دانا دنکا چگنے گئی ہوئی تھی  کالو کو شکریہ ادا کرنے کی توفیق نہیں ہوئی اور وہ چپ چاپ پھر سے نکل گیا  چمن واپس آئی تو اسے بہت حیرت ہوئی  اس کی آنکھیں بھر آئیں  وہ بہت دیر تک چپ رہی  یہی سوچتی رہی کہ شاید کچھ فطرتیں ایسی ہی خود غرض ہوتی ہیں، ان کو کبھی کوئی نہیں بدل سکتا  کالو بھی شاید ایسا ہی ہے  بچو  سچی دوستی میں خلوص اور وفاداری ضروری ہوتی ہے  جو صرف اپنے مطلب کے وقت ساتھ دے، وہ دوست نہیں، موقع پرست ہوتا ہے  اور جو دل دکھا کر بھی معاف کر دے، وہی سچا اور وفادار ہوتا ہے  
طاہر اختر  جنگل میں ایک شیر اپنے غار کے باہر شکار کئے ہوئے گوشت کا ایک ٹکڑا لئے کھانے ہی والا تھا کہ اچانک ایک باز نے جھپٹا مارا اور گوشت پنجوں میں دبا کر اُڑ گیا  باز کی اس حرکت پر شیر آگ بگولا ہو گیا  اس نے عہد کر لیا کہ وہ جنگل کے سارے پرندوں کو کھا جائے گا  ایک دن شیر نے جانوروں کو بلا کر کہا سنو  مَیں تمہیں ہدایت کرتا ہوں کہ اِس جنگل کے تمام پرندوں کا شکار کر لو، مَیں اس جنگل میں ایک بھی پرندہ زندہ دیکھنا نہیں چاہتا، مَیں خود شکار کروں گا اور تم بھی اس مہم پر نکل جاوٴ  شیر کے ساتھی تو پہلے ہی ان پرندوں سے پریشان تھے کیونکہ وہ عموماً ان کا مارا ہوا شکار لے اُڑتے تھے، اب وہ رات کو جب پرندے اپنے گھونسلوں میں سو رہے ہوتے تو ان کو کھا جاتے  جاری ہے  اُلّو ایسا پرندہ ہے جو رات کو سوتا نہیں  اُس نے جب دیکھا کہ رات کو جنگل کے جانور پرندوں کو کھا کھا کر ختم کر رہے ہیں تو ایک دن اُس نے پرندوں کو جمع کیا اور اُن سے کہا کہ بھائی  مَیں رات بھر جاگتا ہوں، چند روز سے دیکھ رہا ہوں کہ جنگل کے جانور شیر کے کہنے پر تمہارا شکار کر رہے ہیں حالانکہ بات چھوٹی سی تھی کہ ایک باز شیر سے گوشت کا ٹکڑا لے اُڑا تھا، لیکن وہ تو پہاڑ پر رہتا ہے اور ہم جنگل میں رہتے ہیں، ہمیں مل جل کر رہنا چاہئے  بہرحال جب تک حالات معمول پر نہیں آ جاتے مَیں تمہاری مدد کروں گا  جب کوئی جانور کسی پرندے کے گھونسلے کی طرف بڑھے گا تو مَیں آواز لگاتا ہوا اس کے گھونسلے کے قریب سے گزر جاوٴں گا تم لوگ ہوشیار ہو جانا  اُلّو کی مدد کے بعد پرندے، چرندوں کے حملوں سے کافی حد تک محفوظ ہو گئے  ایک چمگادڑ جو پرندوں کے شکار ہونے کی وجہ سے بہت پریشان تھی، ایک روز شیر کے دربار میں گئی اور کہا جناب بادشاہ سلامت  میرا پرندوں سے کوئی واسطہ نہیں، مَیں بھی آپ لوگوں کے ساتھ پرندوں کا شکار کروں گی  شیر نے جب چمگادڑ کی یہ بات سنی تو اسے اپنے شکاری جانوروں میں شامل کر لیا، یوں وہ بھی پرندوں کا شکار کرنے میں شریک ہو گئی  ایک دن صبح سویرے جب یہ جانور رات کو پرندوں کا شکار کر کے تھکے ہارے بے خبر سو رہے تھے تو جنگل کے تمام پرندوں نے اپنی اپنی چونچوں اور پنجوں میں اپنی جسامت کے مطابق کنکریاں اور پتھر دبائے اور سوئے ہوئے جانوروں پر اُن کی بارش کر دی  تمام جانور اِدھر اُدھر بھاگنے لگے  پرندوں نے اپنی چونچوں اور پنجوں سے انہیں مزید زخمی کرنا شروع کر دیا تو جانور اور بھی تیزی سے بھاگنے لگے  جب چالاک چمگادڑ نے یہ منظر دیکھا تو وہ سمجھ گئی کہ جانور شکست کھا کر بھاگ نکلے ہیں  وہ فوراً باز کے پاس گئی اور کہا تم تو جانتے ہی ہو کہ مَیں بھی پرندوں کی نسل سے ہوں، اس لئے تم مجھے اپنے گروہ میں شامل کر لو تاکہ مَیں ان ظالم چرندوں کے خلاف تمہارا ساتھ دے سکوں  چنانچہ اس نے اُسے اپنے گروہ میں شامل کر لیا  جنگ اور تیز ہو گئی  اب چمگادڑ کا معمول بن گیا کہ جس کی بھی فتح ہوتی وہ اس گروہ میں شامل ہو جاتی  ایک دن اُلّو نے باز سے کہا آخر ہم اس لڑائی کو ختم کیوں نہیں کرتے اور ایک دوسرے کے ساتھ دوستی اور امن کے ساتھ کیوں نہیں رہتے  باز نے کہا یہ لڑائی ہم نے نہیں، شیر نے شروع کی ہے اور وہ ہی اسے ختم کرے گا  الّو نے کہا اگر مَیں شیر سے بات کروں اور وہ دوستی پر رضا مند ہو جائے تو کیا آپ اس لڑائی کو ختم کر دیں گے  باز جو پہلے ہی جنگ کرتے کرتے تھک چکا تھا اُس نے کہا ہاں  اُلّو شیر کے پاس گیا اور کہا اے جنگل کے بادشاہ  کیا ہم چرند، پرند آپس میں محبت اور امن کے ساتھ اس جنگل میں نہیں رہ سکتے  کیا یہ جنگ ختم نہیں ہو سکتی  ہاں  یہ جنگ ختم ہو سکتی ہے اور ہم دوبارہ محبت اور امن سے رہ سکتے ہیں، بشرطیکہ پرندے اس بات کا عہد کریں کہ وہ آئندہ کبھی بھی ہمارا شکار نہیں لے اُڑیں گے  پرندوں نے وعدہ کیا کہ وہ پھر کبھی ان کے شکار پر جھپٹا نہیں ماریں گے  جب دونوں میں صلح ہو گئی تو چمگادڑ پھر نکل آئی، اُس نے کہا مَیں بھی اس صلح میں شریک ہوں  باز اور شیر نے کہا تم، مطلب پرست اور بزدل چمگادڑ ہو، ہم تمھیں اپنے ساتھ نہیں رکھ سکتے  سارے جانوروں اور پرندوں نے اسے بُرا بھلا کہا  چمگادڑ اپنی چالاکی پر بہت شرمندہ ہوئی اور خاموشی سے جنگل سے فرار ہو گئی  بچو  ہمیشہ محبت اور امن سے رہنا چاہئے  لڑائی جھگڑا کرنا بُری بات ہے  بات چیت کے ذریعے مسائل کو حل کرنا چاہئے  
ایشال فاطمہ  راجہ رانی ایک قدیم محل نما مکان میں رہتے تھے  انہوں نے اپنی حفاظت کے لئے تین سکیورٹی گارڈز رکھے ہوئے تھے، جو ہر وقت چاک و چوبند رہتے  انہیں کھانا، چائے، دیگر ضروریات زندگی کی سہولتیں دی گئی تھیں  تنخواہ مناسب اور وقت پر دی جاتی تھی  وہ بھی راجہ اور رانی کے حسن سلوک سے بہت خوش تھے  اتفاق سے راجہ اور رانی کو شہر سے باہر جانا پڑ گیا  جاتے ہوئے انہوں نے سکیورٹی گارڈز سے کہا ہماری غیر موجودگی میں آپ نے پرندوں اور گھر کی نگرانی کرنی ہے  چند روز بعد جب راجہ اور رانی گھر واپس آئے تو کمروں کے تالے ٹوٹے ہوئے تھے  قیمتی سامان اور زیورات غائب تھے  انہوں نے تمام ملازموں کو بلایا اور ان سے پوچھا کہ یہ چوری کیسے ہوئی ہے  کیا آپ لوگ چور ہیں  ملازموں نے جواب دیا ہمیں گہری نیند آ گئی تھی، ہمیں ہوش نہ رہا اور ہم چور نہیں ہیں  جاری ہے  راجہ اور رانی نے فوری طور پر انہیں نوکری سے فارغ کر دیا اور نئے ملازم رکھ لئے  ابھی ایک ماہ ہی گزرا تھا کہ انہیں رشتے داروں کی شادی کا دعوت نامہ آ گیا  انہوں نے سکیورٹی گارڈز کو بلایا اور کہا ہم شادی میں شرکت کے لئے جا رہے ہیں  آپ پر پورے مکان اور اعلیٰ نسل کے پرندوں کی حفاظت کی ذمہ داری ڈال کر جا رہے ہیں  کوتاہی ہر گز کسی ملازم کی برداشت نہ ہو گی  تمام ملازموں نے ایک زبان ہو کر کہا جناب مطمئن رہیں  راجہ اور رانی شادی میں شرکت کے لئے چلے گئے  چار دن بعد ان کی وہاں سے واپسی ہوئی، جب وہ گھر میں داخل ہوئے تو ان کے اوسان خطا ہو گئے  یہ دیکھ کر کہ کمروں کے تالے ٹوٹے ہوئے ہیں  اندر جا کر دیکھا تو تمام قیمتی سامان غائب تھا  وہ بہت پریشان ہوئے، ایک دوسرے سے کہنے لگے ہماری قسمت بری ہے  دوسری دفعہ اتنا زیادہ نقصان ہو گیا  انہوں نے ملازموں کو طلب کیا اور کہا چور آپ لوگ ہیں کیونکہ آپ نے پوری ذمہ داری لی تھی  سب خاموش کھڑے رہے، شرم کے مارے گردنیں جھکا لیں  ایک شریف باریش سکیورٹی گارڈ کھڑا ہوا  اس نے کہا عالی جاہ ہم ذمہ دار ہیں  اس نے بڑے ادب سے کہا اگر آپ اجازت دیں تو واقعہ پیش کروں  رانی نے غصے میں کہا آپ کیا قصہ بیان کرنا چاہتے ہیں  سکیورٹی گارڈ نے ہمت کر کے بتانا شروع کیا  جناب عالی چار لوگ جو شکل و صورت میں شریف اور معزز معلوم ہوتے تھے، انہوں نے ہمیں کہا ہم راجہ رانی کے قریبی عزیز ہیں، ملنے آئے ہیں  ہم نے ان پر اعتماد کیا اور ان سے مٹھائی کھا لی  جس کے بعد ہم بے ہوش ہو گئے  یہ ہماری بڑی غلطی ہے  ہم معافی کے طلب گار ہیں  اگر آپ سزا دینا چاہتے ہیں تو ہم قبول کریں گے  رانی کو اس کی باتیں سن کر ترس آیا اور کہا ہم آپ کے بچوں پر رحم کرتے ہیں  ہم آپ کو معافی دیتے ہیں، آئندہ غلطی کی کوئی گنجائش نہیں ہے  راجہ اور رانی بازار سے نیا سامان اور نایاب قیمتی پرندے لے آئے  انہوں نے چوروں کو پکڑنے کا ایک پروگرام بنایا  انہوں نے سکیورٹی گارڈز اور پولیس کو مکان کے چاروں طرف چھپ جانے کا کہا اور خود مکان کو تالے لگا کر مکان کے اوپر چڑھ کر ایک کونے میں چھپ کر بیٹھ گئے  چوروں نے تالا لگا ہوا دیکھا تو وہ سمجھے کہ وہ کہیں پھر گئے ہوئے ہیں  چور تالا توڑ کر اندر داخل ہو گئے  دو چور اوپر چھت پر گئے تاکہ تھیلوں میں نایاب پرندے ڈال لیں  ایک چور کی نظر جب راجہ رانی پر پڑی تو اس نے بلند آواز میں اپنے ساتھیوں سے کہا ہوشیار باش بھاگ چلو  وہ گھر سے باہر نکلنے لگے تو پولیس اور سکیورٹی گارڈز نے انہیں پکڑا اور خوب پٹائی کی  پولیس نے مختلف قسم کے پرچے دے کر انہیں جیل بھیج دیا  تین ماہ بعد ان چوروں کی عدالت میں پیشی ہوئی  جج نے پوچھا کیا آپ نے چوری کی ہے وہ بولے ابھی تو ہم داخل ہوئے تھے  راجہ رانی کے وکیل نے عدالت کو بتایا یہ لوگ دو بار پہلے اس گھر کا صفایا کر چکے ہیں  ان کا کیس چھ ماہ چلتا رہا  چور پیش ہوتے رہے  آخرکار جج نے تمام گواہوں، واقعات کو مدِ نظر رکھتے ہوئے اور جو ثبوت پیش کئے گئے ان پر غور و فکر کے بعد چوروں کو قید بامشقت کی سزا سنا دی  چور اپنے کئے پر بہت شرمندہ تھے اب کیا ہو سکتا تھا وہ اپنے انجام کو پہنچ چکے تھے  
طوبیٰ سعید  برسات کے دن تھے، ہر طرف بارش سے موسم خوشگوار اور سڑکیں پانی سے جل تھل تھیں  بارش رکنے کے کچھ دیر بعد بہت حبس ہو گیا تھا  رانیہ پانچویں جماعت میں پڑھتی ہے  ایک مرتبہ اتوار کے روز اس کے امی ابو شاپنگ پر گئے ہوئے تھے  اچانک تیز بارش شروع ہو جانے سے وہ وہیں رک گئے  گھر بیٹھی رانیہ پریشان ہوئی لیکن اس نے اپنا حوصلہ بلند رکھا اور خیریت فون پر پوچھتی رہی  ابھی موسم خوشگوار ہو جانے کے بعد حبس کا سماں تھا کہ دروازے پر دستک ہوئی  رانیہ نے دروازہ کھولا تو اس کے چچا اور چچی سامنے کھڑے تھے  اسلام علیکم رانیہ نے انھیں سلام کیا اور اندر آنے کا کہا  وعلیکم السَّلام  شکریہ بیٹی  رانیہ نے انھیں ڈرائنگ روم میں اے سی لگا کر بٹھایا  جاری ہے  ان سے باتیں کیں تو اسے معلوم ہوا کہ وہ خریداری کی غرض سے باہر نکلے تھے، بارش، پھر اس کے بعد حبس اور کیچڑ کی وجہ سے انھیں ادھر آنا پڑا  رانیہ نے بتایا کہ اس کے مما بابا بھی بازار ہی گئے ہوئے ہیں اور وہیں بارش کے باعث رک گئے  اب پتہ نہیں کہ کب تک واپس آتے ہیں  چلو کوئی بات نہیں، ہم بھی تھوڑی دیر رک کر چلے جائیں گے  رانیہ کی چچی نے کہا تو رانیہ بولی کوئی بات نہیں چچی، آپ جتنی دیر تک چاہیں رک سکتی ہیں  رانیہ اپنے چچا چچی کو بیٹھا کر کچن میں گئی اور ان کے لئے کھانے پینے کا بندوبست کرنے لگی  اس نے جگ میں پانی ڈالا اوراس میں چینی گھولی، اس میں نمک اور فریج سے لیموں نکال کر نچوڑے اور اس میں برف ڈال کر اچھی طرح مکس کیا اور ان کے لئے مزیدار شکنجبین تیار کر کے لے آئی  چچا اور چچی نے پانی پیا تو ان کو شدید حبس میں سکون سا آگیا  دونوں بے حد خوش ہوئے اور اس کو بہت سی دعاؤں سے نوازا  رانیہ نے کہا میری ٹیچر نے ہمیں چھٹیوں سے پہلے بتایا تھا کہ گرمی اور حبس میں خون اور پانی ایک ہوا ہوتا ہے اور جسم میں نمکیات کی کمی ہو جاتی ہے  تو آپ جتنا چاہیں پانی پئیں  تاکہ سکون بھی ملے اور پانی کی بھی کمی جسم میں واقع نہ ہو  آپ لوگ تھکے ہوئے بھی ہیں  اس لئے میں نے سوچا کہ اس موسم میں یہی بنائی جائے  یہ سن کر اس کے چچا چچی اس سے بہت متاثر ہوئے  اس کے بعد شام کی چائے کا وقت ہوا تو اپنے امی ابو کی فکر کرتے ہوئے رانیہ دوبارہ کچن میں گئی اور چائے بنائی اور کباب بھی گرم کیے  تھوڑی دیر میں اس کے گھر کا دروازہ کھٹکا تو اس کے چچا نے کھولا تو اس کے امی ابو بھی آ گئے  جن کے آنے سے رانیہ مطمئن ہو گئی  چچا چچی سے مل کر اس کے امی ابو بہت خوش ہوئے  رانیہ نے انھیں بھی شکنجبین پیش کی تو ان کو سکون سا آگیا اور اس کی بہت تعریف کی  رانیہ نے شدید حبس میں چائے اور کباب تیار کیے اور نہایت خوبصورتی سے ٹرے میں چمچ، پلیٹیں اور کیچپ اور ٹشو رکھ کر ڈرائنگ روم میں لے آئی اور اس کے بعد دوسری ٹرے میں چائے کے پانچ کپ مورکھ کر پیش کیے  رانیہ کی اس مہمان نوازی سے سب بے حد متاثر ہوئے اور بالخصوص اس کے علم اور اس پر عمل کرنے کے ساتھ ساتھ تابعداری سے بے حد خوش ہوئے  کھانے پینے سے فارغ ہو جانے کے بعد اس کے چچا چچی جب گھر جانے کے لئے تیار ہوئے تو انھوں نے اس کو پانچ سو روپے بطورِ انعام میں دیے  جس کو پاکر رانیہ بے حد خوش ہوئی اور اس نے ان کا شکریہ ادا کیا  
عاطر شاہین  شیراز اپنے دونوں پہلوؤں پر ہاتھ رکھے اِدھر اُدھر بکھری ہوئی چیزوں پر نظریں دوڑا رہا تھا  اس کے چہرے پر اُلجھن کے تاثرات ابھرے ہوئے تھے  اِدھر اُدھر جتنی چیزیں بکھری پڑی تھیں یہ سب اس نے کیا تھا  اُف  میں کیا کروں  وہ جب بولا تو اس کے لہجے میں بے زاری تھی  اس کے کمرے کا دروازہ کھلا اور اس کی امی اور بڑی بہن ایک دوسرے کے پیچھے چلتی ہوئی اندر آئیں  انھوں نے جب کمرے کی بُری حالت دیکھی تو حیران رہ گئیں  شیراز  یہ تم نے اپنے کمرے کی کیا حالت بنا رکھی ہے  کیا ہو گیا ہے  امی شیراز سے پوچھنے لگیں  شیراز نے مڑ کر ان کی طرف دیکھا اور اپنی کمپیوٹر ٹیبل کی طرف اشارہ کرتے ہوئے بولا امی جان  میں نے کل شام اسی میز پر اپنا پین رکھا تھا، اب وہ مجھے نہیں مل رہا  جاری ہے  میں نے سب جگہ تلاش کر لیا ہے  کمرے کا کونا کونا دیکھ لیا ہے  میز اور الماری کی درازیں تک چھان لی ہیں  بیٹا  ہو سکتا ہے تم بھول کر پین کہیں اور رکھ کر بھول گئے ہو  امی نے اس کے کندھے پر ہاتھ رکھ کر نرم لہجے میں کہا  نہیں امی  مجھے پورا یقین ہے کہ میں نے پین اسی میز پر ہی رکھا تھا  شیراز اپنی بات پر اَڑا ہوا تھا  تو پھر آخر پین کہاں جا سکتا ہے  امی بھی متفکر ہوئیں  وہ شیراز کی فطرت سے واقف تھیں  جب تک اسے اس کی چیز واپس نہ مل جائے وہ پریشان ہی رہے گا  یہاں تک کہ وہ کھانا پینا بھی چھوڑ دیتا تھا  شیراز  امی ٹھیک کہہ رہی ہیں  تم پین کہیں اور رکھ کر بھول گئے ہو  شیراز کی بہن مدیحہ بولی  باجی  مجھے اچھی طرح یاد ہے کہ میں نے پین میز پر ہی رکھا تھا  شیراز بولا  اچھا ٹھیک ہے  پُرسکون ہو جاؤ  امی نے کہا اگر تم نے پین یہیں رکھا ہے تو مل ہی جائے گا  اب آؤ، ناشتہ تیار ہو گیا ہے  مجھے بھوک نہیں ہے امی  کیسے بھوک نہیں ہے  چلو آؤ شاباش  پین مل جائے گا  امی نے کہا اگر نہ ملا تو میں تمہیں نیا دلا دوں گی  اچھا میں آتا ہوں  امی اور مدیحہ کمرے سے چلی گئیں تو شیراز ٹھوڑی پر ہاتھ رکھ کر ایک بار پھر بکھری چیزوں پر نظر دوڑانے لگا  دفعتاً اس کے دماغ میں سہیل کا چہرہ اُبھر آیا  اگلے ہی لمحے وہ اُچھل پڑا اوہ  اوہ  کہیں میرا پین سہیل تو نہیں لے گیا  وہ بڑبڑایا  سہیل اس کا دوست تھا اور کل شام وہ اس کے کمپیوٹر کی ونڈو انسٹال کرنے آیا تھا  اس کے کمپیوٹر کی ونڈو کافی دنوں سے خراب ہو رہی تھی  سہیل کو ونڈو ڈالنی آتی تھی، اس لئے شیراز نے اسے بُلا لیا تھا  جب سہیل ونڈو کر رہا تھا تو وہ اس کے لئے چائے کا کہنے کمرے سے باہر چلا گیا تھا  ہو سکتا ہے جب میں کمرے سے باہر گیا ہوں تو سہیل نے میرا پین اُٹھا کر اپنے بیگ میں رکھ لیا ہو  اس نے سوچا  پھر شیطان کو اس کی بد گمانی میں مزید اضافہ کرنے کا موقع مل گیا  اس نے شیراز کے دل میں وسوسہ ڈالا ہاں شیراز  تمہارا پین سہیل نے چوری کر لیا ہے  شیراز یہی کچھ سوچتا ہوا کمرے سے نکل آیا  باہر صحن میں ناشتے کے لئے میز سجی ہوئی تھی  شیراز کی امی، بہن مدیحہ موجود تھیں جبکہ اس کے ابو آج صبح جلدی ہی کام کے سلسلے میں چلے گئے تھے  شیراز خاموشی سے اپنی کرسی پر بیٹھ گیا  کیا ملا پین  مدیحہ نے پوچھا  نہیں  اس نے نفی میں سر ہلایا  مجھے لگتا ہے تمہارا پین کسی جن نے چرا لیا ہے  مدیحہ نے شوخ لہجے میں کہا  باجی  میرا پین گم ہو گیا ہے اور آپ کو مذاق کی سوجھی ہے  شیراز نے بُرا سا منہ بنا لیا  امی شیراز سے بولیں شیراز  اُداس نہ ہو، میں نے کہا تو ہے کہ تمہیں نیا پین خرید دوں گی  چلو ناشتہ شروع کرو  جی امی  اس نے صرف اتنا کہا اور ناشتہ کرنے میں مصروف ہو گیا  دورانِ ناشتہ اس کا دماغ مسلسل سہیل کی طرف ہی اٹکا ہوا تھا  وہ دل ہی دل میں اس پر بے حد غصہ ہو رہا تھا  ناشتے کے بعد دادی جان اور مدیحہ اُٹھ کر چلی گئیں تو شیراز امی سے مخاطب ہوا  امی جان  مجھے لگتا ہے کہ میرا پین سہیل لے گیا ہے  اس کی بات سن کر امی چونکیں بیٹا  یہ خیال تمہارے دل میں کیسے آیا  امی جان  آپ کو پتا تو ہے کہ وہ کل میرے کمپیوٹر کی ونڈو انسٹال کرنے آیا تھا  شیراز ڈرامائی انداز میں کہنے لگا جس وقت وہ کام کر رہا تھا، میرا پین میز پر ہی رکھا تھا  اس دوران میں آپ کو چائے بنانے کا بھی کہنے آیا تھا  شاید سہیل نے  امی نے اس کی بات فوراً قطع کی کیا تم نے اپنی آنکھوں سے سہیل کو پین اُٹھاتے ہوئے دیکھا تھا  نن  نہیں امی  پھر یہ بد گمانی اپنے دل میں مت لاؤ  امی نے اسے سمجھایا  ایسا سوچنا بھی غلط بات ہے  لیکن امی  مجھے پورا یقین ہے، میرا پین  شیراز  امی نے ایک بار پھر اُسے ٹوکا  مجبوراً شیراز نے چپ سادھ لی، لیکن وہ پھر بھی سہیل کی طرف سے بد گمانی میں مبتلا رہا تھا  اپنے کمرے میں آ کر اس نے اسکول بیگ اُٹھایا اور اسکول روانہ ہو گیا  سہیل بھی اس کا کلاس فیلو تھا  دونوں نویں جماعت میں پڑھتے تھے  پورے اسکول ٹائم میں شیراز نے سہیل پر کڑی نظر رکھی تھی  اس کی حرکات و سکنات سے پتا ہی نہیں چل رہا تھا کہ اس نے شیراز کا پین چوری کیا ہے، بلکہ اس کے پاس اپنا پین موجود تھا، جس سے اس نے اسکول کا کام کیا تھا  ہوں  ہو نہ ہو، میرا پین اسی نے چوری کیا ہے  بھلا وہ میرا پین اسکول کیوں لائے گا  اسے معلوم ہے کہ اگر میں نے اس کے پاس اپنا پین دیکھ لیا تو وہ شرمندہ ہو جائے گا  شیراز، سہیل کو دیکھتے ہوئے سوچ رہا تھا  اسکول ٹائم میں شیراز نے سہیل کو یہ محسوس ہی نہ ہونے دیا کہ وہ اس پر اپنے پین چرانے پر شک کر رہا تھا  شیراز نے معمول کے مطابق اس کے ساتھ رویہ رکھا تھا  چھٹی کے بعد وہ دونوں ہی گھروں کے لئے روانہ ہو گئے  راستے میں سہیل نے شیراز سے پوچھا تمہارا کمپیوٹر کیسا چل رہا ہے  ٹھیک چل رہا ہے  یہ تو بہت اچھی بات ہے  اگر دوبارہ کوئی مسئلہ ہو تو بتانا  اسی طرح وہ دونوں باتیں کرتے ہوئے اپنے اپنے گھروں کی طرف بڑھتے رہے  شیراز گھر پہنچا تو علیک سلیک کے بعد اس کی امی نے کہا شیراز  تمہارا پین مل گیا ہے  کیا  شیراز حیران رہ گیا  تمہارا پین کچرے کی ٹوکری میں پڑا تھا  امی بولیں شاید تم نے اس میں نہیں دیکھا تھا  آج میں تمہارے کمرے کی صفائی ستھرائی کر رہی تھی تو مجھے کوڑے میں تمہارا پین مل گیا  تمہاری کمپیوٹر ٹیبل پر پین پڑا ہوا ہے  شیراز نے اپنے کمرے میں جا کر دیکھا تو واقعی کمپیوٹر ٹیبل پر اس کا پین موجود تھا  شیراز کے دل کو کچھ ہونے لگا  اس نے بیگ میز پر رکھا اور کرسی پر بیٹھ کر اپنا سر ہاتھوں میں تھام لیا  اسے خود سے شرمندگی ہو رہی تھی کہ اس نے بلا سوچے سمجھے، بغیر تحقیق کیے اپنے دوست سہیل سے بد گمانی پیدا کر لی تھی اور یہ یقین کر لیا تھا کہ اس کا پین سہیل نے ہی لیا ہے  اس نے اسی وقت توبہ کی اور پکا عہد کر لیا کہ وہ آئندہ کبھی بھی اپنے دل میں کسی کے خلاف بغیر تحقیق کیے کسی سے بد گمان نہیں ہو گا  
ماہ روز خان  عنابیہ ایک غریب بچی تھی جو اپنی نانی کے ساتھ رہتی تھی  رمضان المبارک کی آمد آمد تھی اور گلیاں، بازار وغیرہ سج چکے تھے جہاں لوگوں کی گہما گہمی تھی  وہ بھی بازار سے ہوتی ہوئی ایک پُررونق سی گلی میں آ گئی  وہ چلتے چلتے تھک گئی تو زمین پر ہی ایک کونے میں بیٹھ گئی  وہ سوچنے لگی کہ اللہ نے اور لوگوں کو کتنا کچھ اور کتنی نعمتوں سے نوازا ہے جبکہ وہ اس کے گھر والے تو ہمیشہ سے غریب ہیں  وہ انہی سوچوں میں گم تھی کہ ایک باریش بزرگ وہاں آئے، انھوں نے عنابیہ کو پریشان اور اُداس دیکھا تو پوچھا کہ بیٹی  اتنے بابرکت اور مقدس مہینے میں کیوں اُداس ہو  اس نے ساری بات بزرگ کو بتائی  بزرگ عنابیہ کو ایک ایسی جگہ لے گئے، جہاں لوگ اس سے بھی زیادہ مفلسی اور غربت کی زندگی گزار رہے تھے  جاری ہے  عنابیہ نے ان سے بات کی تو اسے پتا چلا کہ وہ سب اس غربت کے باوجود بھی خوش تھے اور ہر حال میں اللہ کا شکر ادا کرتے نہ تھکتے  وہ بہت حیران ہوئی  اس نے سوچا کہ اسے تو اللہ نے بہت کچھ دیا ہے، لیکن اس نے کبھی اللہ کا شکر ادا نہیں کیا، وہ بہت شرمندہ ہوئی  بزرگ نے اسے بتایا کہ ناشکری کرنا اللہ کو بالکل پسند نہیں ہے  اللہ ہمیں جس حال میں بھی رکھیں، ہمیں اسی میں قناعت اختیار کرنی چاہیے اور اللہ کا شکر ادا کرتے رہنا چاہیے، کیونکہ شکر گزاری ایک بہت بڑی نعمت ہے جو اللہ کو بہت پسند ہے  اللہ کو شکر گزار بندے بہت پسند ہیں اور بے شک شکر گزاری ہمارے پاس موجود نعمتوں میں برکت کا باعث بھی ہے  
فرخ سعید  زینب ساتویں جماعت کی طالبہ تھی، اسے گرمیوں کی چھٹیاں ہو چکی تھیں  زینب کی امی اس سکول میں استانی تھیں جس میں زینب پڑھتی تھی  وہ زینب کی سکول کی کارکردگی سے بہت خوش تھیں کیونکہ زینب ایک ذہین طالب علم اور اپنے سکول کی ٹوپر تھی  زینب نے پہلے سے منصوبہ بنا رکھا تھا کہ وہ گرمیوں کی چھٹیوں میں اپنی امی سے میٹھا بنانا سیکھے گی  ایک روز اس نے اپنی امی سے کہا کہ مجھے کھیر بنانا سیکھنی ہے  امی نے کہا  بیٹا یہ ایک مشکل ڈش ہے اور اس کی ترکیب میں بھی ہر چیز کو ایک ترتیب سے ڈالنا پڑتا ہے  زینب نے کہا کہ امی میں اس کی ترکیب کو ساتھ ساتھ نوٹ کر لوں گا، آپ مجھے پلیز سیکھا دیں  امی زینب کی لگن کو دیکھتے ہوئے اسے کچن میں لے گئیں اور کہا بیٹا ٹھیک ہے میں آپ کو اس کے متعلق تمام باتیں بتاؤں گی اور چیزوں کی ترکیب کو کتنی مقدار میں ڈالنا ہے سب بتاؤں گی  جاری ہے  زینب خوش ہو گئی  امی نے کہا  بیٹا سب سے پہلے ہمیں دودھ چاہئے ہو گا اور وہ بھی بالکل تازہ تاکہ کھیر کا ذائقہ اچھا آئے  بیٹا دودھ کھیر کا ایک اہم جزو ہے  زینب نے امی کے ساتھ مل کر دودھ کو دیگچی میں ڈالا اور چولہے پر پکنے کے لئے رکھ دیا  اس کے بعد امی نے کہا کہ بیٹا ہم دودھ کو تب تک پکائیں گے جب تک اس کا رنگ تھوڑا بدل نہ جائے  تھوڑی دیر بعد امی نے دودھ میں چاول ڈالے اور اس کے متعلق بھی زینب کو بتایا کہ جب یہ پک جائیں بیٹا تب ہم چینی ڈالیں گے  پھر چینی ڈالنے کی باری آ جاتی ہے  آخر میں امی کھیر کو ایک برتن میں نکال کر بادام اور کشمش سے سجا دیتی ہیں  امی کہتی ہیں بیٹا دیکھو کتنا اچھا رنگ آیا ہے  زینب تمام باتیں نوٹ کر لیتی ہے، اب امی کہتی ہیں بیٹا جاؤ اسے فریج میں رکھ آؤ  رات کو سب مل کر کھائیں گے  رات کو ابو کو امی بتاتی ہیں کہ آج ہماری بیٹی نے کھیر بنائی ہے  ابو خوش ہو کر کہتے ہیں ارے واہ  کیا بات ہے ہماری بیٹی نے اتنی مشکل ڈش کو بنایا ہے  امی لے کر آتی ہیں اور سب مل کر کھاتے ہیں  کھیر پسند آنے پر ابو زینب کو پیار کرتے ہیں اور اسے انعام دیتے ہیں  
حسن سردار  بہت عرصہ پہلے ایک دور افتادہ ریاست میں یہ روایت تھی کہ ہر سال نیا بادشاہ منتخب کیا جاتا  جو شخص تخت نشین ہوتا، وہ ایک معاہدے پر دستخط کرتا کہ سال کے اختتام پر اسے بادشاہت سے سبکدوش ہونا پڑے گا اور پھر اسے ایک سنسان جزیرے پر تنہا چھوڑ دیا جائے گا، جہاں سے واپسی کا کوئی امکان نہیں تھا  جیسے ہی کسی بادشاہ کی مدت پوری ہوتی، اسے شاہی لباس پہنایا جاتا، ہاتھی پر سوار کر کے شہر کا آخری دورہ کروایا جاتا اور پھر اسے جزیرے کی سمت روانہ کر دیا جاتا  ایسے ہی ایک موقع پر، جب رعایا اپنے پرانے بادشاہ کو جزیرے پر چھوڑ کر لوٹ رہی تھی، راستے میں انہیں ایک نوجوان ملا جو ایک تباہ شدہ کشتی سے بسلامت بچ نکلا تھا  چونکہ اگلا بادشاہ منتخب کرنا تھا تو عوام نے اسے تخت نشین ہونے کی دعوت دی  جاری ہے  پہلے تو وہ نوجوان جھجکا مگر حالات سے سمجھوتہ کرتے ہوئے ایک سال کے لئے بادشاہ بننے پر آمادہ ہو گیا  اُسے حکومت کے تمام اصول و ضوابط سے آگاہ کر دیا گیا اور یہ بھی بتا دیا گیا کہ مدتِ اقتدار مکمل ہونے پر اسے بھی اسی ویران جزیرے پر چھوڑ دیا جائے گا  بادشاہ بننے کے تیسرے دن ہی اس نوجوان نے اپنے وزیر سے درخواست کی کہ اُسے وہ جزیرہ دکھایا جائے جہاں ماضی کے بادشاہوں کو چھوڑا جاتا رہا ہے  بادشاہ کی خواہش کے مطابق ایک خصوصی قافلہ روانہ ہوا  وہ جزیرہ خطرناک جنگلی حیات اور گہرے جنگلات سے بھرا ہوا تھا  وہاں پہنچ کر نوجوان بادشاہ نے دیکھا کہ پچھلے بادشاہوں کے ڈھانچے اب بھی وہاں بکھرے پڑے ہیں  وہ لرز گیا مگر اس نے ہمت نہیں ہاری  واپس آ کر اس نے کچھ محنتی مزدور منتخب کیے اور اُنہیں ساتھ لے کر دوبارہ جزیرے پر گیا  اس نے حکم دیا کہ پورا جزیرہ صاف کیا جائے، تمام خونخوار درندوں کو ہلاک کیا جائے اور غیر ضروری درختوں کو کاٹ کر زمین ہموار کی جائے  وہ خود ہر ماہ جزیرے کا معائنہ کرتا  جلد ہی وہاں سے خطرناک جانور ختم ہو گئے، اور زمین صاف ہوتی گئی  دوسرے مہینے سے جزیرے پر خوبصورت باغات بنائے گئے  مختلف قسم کے پالتو جانور وہاں منتقل کیے گئے  تیسرے مہینے میں اس نے عظیم الشان محل تعمیر کروایا اور ایک بندرگاہ بھی قائم کی  وقت کے ساتھ ساتھ وہ سنسان جزیرہ ایک حسین و شاداب بستی میں بدلنے لگا  یہ بادشاہ نہایت سادہ طبیعت تھا  وہ خود کم خرچ کرتا اور زیادہ تر دولت جزیرے کی ترقی پر صرف کرتا رہا  دس مہینے گزرنے پر اس نے وزیرِ اعظم سے کہا کہ وہ اب اس جزیرے میں منتقل ہونا چاہتا ہے  لیکن وزرا نے اصرار کیا کہ اسے مدت پوری ہونے کا انتظار کرنا چاہیے  بالآخر سال مکمل ہوا  روایت کے مطابق اسے شاہانہ لباس پہنایا گیا، ہاتھی پر سوار کر کے شہر کا دورہ کروایا گیا  مگر برخلاف روایت، اس بادشاہ کے چہرے پر مسکراہٹ تھی  لوگ حیران ہوئے اور پوچھا جب باقی سب بادشاہ اس موقع پر روتے تھے، تم خوش کیوں ہو  اس نے پُرسکون لہجے میں جواب دیا میں نے وہ دانا لوگوں کی بات سنی تھی کہ جب تم پیدا ہوتے ہو تو تم رو رہے ہوتے ہو اور دنیا ہنس رہی ہوتی ہے  زندگی ایسی گزارو کہ جب تم دنیا سے رخصت ہو تو تم ہنس رہے ہو اور دنیا رو رہی ہو  میں نے اپنی بادشاہت کے دوران رنگینیوں میں کھو جانے کے بجائے مستقبل کی فکر کی  میں نے وہ جزیرہ، جو دوسروں کے لئے موت کا پیغام تھا، اپنے لئے جنت بنا دیا  اب میں وہاں سکون سے اپنی باقی زندگی گزاروں گا  اسی لئے عقلمند وہی ہے جو عارضی شان و شوکت کو چھوڑ کر مستقبل کی تیاری کرتا ہے، میں نے بھی یہی کیا  
عائشہ فردوس  گرمیوں کی ایک دوپہر، حبس کا سماں تھا  پودے جھلسا دینے والی دھوپ نے ہر چیز کو اپنی لپیٹ میں لے لیا تھا  برگد کے گھنے درخت کی ایک شاخ پر چڑیا کے بچے اپنی امی کا انتظار کر رہے تھے  ان کی امی روزانہ شام ہونے سے کافی پہلے ان کے لئے کھانا لا چکی ہوتیں تھیں، لیکن آج ان کو کچھ دیر ہو گئی تھی  بچے جلد ہی پریشان ہو گئے اور زور زور سے رونے لگے  ان کے پڑوسی کبوتر انکل اور فاختہ آنٹی نے ان کو تسلی دی  رات کے اس پہر بچوں کے رونے کی آوازوں سے برگد بلڈنگ کے پرندے جاگ گئے  سب پریشان ہو کر چڑیا کے گھر چلے آئے  جلد ہی پوری برگد بلڈنگ کو چڑیا کی گمشدگی کا علم ہو گیا  فوری طور پر برگد بلڈنگ کے بڑوں کا ہنگامی اجلاس بلایا گیا، جس کی صدارت میاں اُلّو کر رہے تھے  جاری ہے  چڑیا کے بچوں کو کوئل آپی کے پاس بھیج دیا گیا، تاکہ ان کا خیال رکھا جا سکے  اجلاس میں چڑیا کی گمشدگی کے معاملے کو سامنے رکھا گیا اور چڑیا کو ڈھونڈنے کے بارے میں سب سے رائے لی گئی  سب سے پہلے بلبل باجی بولیں مجھے لگتا ہے کہ چڑیا زیادہ دور چلی گئی ہو گی  ابھی اندھیرا ہے، اس کو کہیں جگہ مل گئی ہو گی اور وہ وہاں بیٹھی ہو گی  کل تک انتظار کرتے ہیں  پھر دوسرے درختوں تک بھی پیغام بھیج دیں گے  اور اگر وہ زخمی ہو تو  ایسی صورت میں اسے ہماری فوری مدد کی ضرورت ہو گی  فاختہ آنٹی نے اعتراض پیش کیا  کبوتر انکل بولے لیکن میں تو کچھ دیر قبل دیکھ کر آیا ہوں وہ مجھے کسی درخت پہ نظر نہیں آئی اور راستے میں بھی نہیں ملی  یوں سب نے اپنی رائے پیش کی اور حل بتانے کی بھی کوشش کی  پھر اچانک صدرِ جلسہ نے مسٹر طوطے کو مخاطب کرتے ہوئے کہا تم کیوں خاموش ہو  تمہارے خیال میں چڑیا ہمیں کہاں مل سکتی ہے  طوطے نے کہا مجھے یہ لگتا ہے کہ چڑیا کو کسی انسان نے قید کر لیا ہے  اکثر طوطوں کے ساتھ بھی یہی ہوتا ہے  کیا معلوم چڑیا کو بھی انسانوں نے ہی پکڑ رکھا ہو  طوطے کی بات میں سب کو وزن محسوس ہوا  اس پہلو پر غور کیا گیا اور اُلّو صاحب نے ایک لائحہ عمل تیار کیا  طے یہ پایا کہ اُلّو میاں اور کبوتر انکل جا کر چڑیا کو مختلف گھروں میں ڈھونڈیں گے  اُلّو انکل اپنی تیز آنکھوں سے اندھیرے میں تلاش کریں گے اور کبوتر انکل ان کو گھروں کا راستہ دکھائیں گے، کیونکہ وہ گھروں میں آتے جاتے رہتے ہیں  تقریباً دو گھنٹے تک مختلف گھروں میں جھانکنے اور موقع ملنے پر اندر جا کر دیکھنے کے بعد جب وہ ایک گھر سے مایوس ہو کر نکلنے ہی والے تھے کہ ان کو صحن سے پَر پھڑپھڑانے کی آواز آئی  وہ آواز سن کر باہر صحن میں آئے اور آخر انھیں صحن میں رکھے ایک پنجرے میں چڑیا نظر آ گئی  وہ دونوں چڑیا کو دیکھ کر بہت خوش ہوئے اور اس کی طرف بڑھے، لیکن ان کے پَروں کی آواز سے چارپائی پر کسی نے حرکت کی  وہ دونوں رُک گئے، کیونکہ وہ پنجرہ نہیں کھول سکتے تھے  چڑیا بھی ان کو دیکھ کر بہت خوش ہوئی، لیکن وہ خاموش رہی، کیونکہ کوئی بھی آواز انسان کو جگا سکتی تھی  اُلّو میاں اور کبوتر انکل نے چڑیا کو انتظار کرنے کا اشارہ کیا اور باہر آئے  پھر اُلّو میاں نے کچھ سرگوشی کی جس پر کبوتر انکل نے سر ہلا دیا  اب وہ دونوں واپس برگد بلڈنگ لوٹے  تمام مکین بے چینی سے ان کے منتظر تھے  ان کو خالی ہاتھ دیکھ کر سب کے دل ڈوب گئے  اُلّو میاں نے بی گلہری کو بلانے کا حکم دیا  ان کے آتے ہی اُلّو میاں نے ان کے سامنے پورا معاملہ رکھا اور ان کو ساتھ چل کر پلاسٹک کا پنجرہ کاٹنے اور چڑیا کی مدد کرنے کی درخواست کی  بی گلہری تمام پرندوں سے دوستی رکھتی تھیں، اس لئے فوراً ہی تیار ہو گئیں  یوں اُلّو میاں اور کبوتر انکل، بی گلہری کو اس گھر تک لے کر گئے اور وہاں پہنچ کر بی گلہری تیزی سے پنجرہ اپنے تیز دانتوں سے کاٹتی گئیں اور اُلّو میاں اور کبوتر انکل انسان کی نگرانی کرنے لگے  جب چڑیا کے نکلنے کے لئے جگہ بن گئی اور چڑیا باہر آنے لگی تو اچانک اس انسان کی آنکھ کھل گئی  وہ چاروں گھبرا گئے  کبوتر انکل نے تو ڈر کے مارے آنکھیں بند کر لیں  وہ ایک بچہ تھا  اچانک اس بچے نے چیخ ماری آ آ آ آ چوہا آ گیا  یہ کہہ کر وہ بچہ اندر کی طرف بھاگ گیا  وہ چاروں تیزی سے ایک طرف بھاگے اور آخر برگد بلڈنگ پہنچ گئے  راستے میں چڑیا نے بتایا کہ کس طرح انسان نے اسے دانہ ڈال کر جال میں پھنسایا اور قید کر لیا  اب صبح ہونے والی تھی، لیکن برگد بلڈنگ کے تمام مکین چڑیا کے انتظار میں بیٹھے تھے  اسے دیکھ کر وہ سب کھل اُٹھے  بچے جو رو رو کر نڈھال ہو رہے تھے، اپنی امی کو دیکھ کر خوشی سے نہال ہو گئے  چڑیا نے ان کو اپنے پروں میں چھپا لیا اور بہت پیار کیا  یہ منظر دیکھ کر برگد بلڈنگ سے خوشیوں میں چہچہانے کی آوازیں گونج اُٹھیں  
ابیہہ فاطمہ، ملتان  کسی ملک میں ایسا قانون تھا کہ جس کو بادشاہ بنایا جاتا، تین سال کے بعد اسے گھنے جنگل میں پھینک دیا جاتا پھر وہ وہیں مر جاتا  اس لئے اس ملک کے لوگ بادشاہ بننے سے بہت ڈرتے تھے  اسی وجہ سے اس ملک کے لوگوں میں سے کوئی بھی بادشاہ بننے کو تیار نہیں تھا  ایک دن ایک آدمی نے فیصلہ کیا کہ میں بادشاہ بنوں گا  وہ بادشاہ بنا تو اس نے سپاہیوں سے کہا کہ جاؤ گھنے جنگل میں ایک سٹرک بناؤ  سپاہیوں نے سڑک بنا دی  بادشاہ نے لوگوں سے ان کے مسائل پوچھے اور انھیں حل کیا  جاری ہے  پانی کے لئے جگہ جگہ کنویں کھدوا دیے  بیماروں کے لئے ہسپتال بنوائے  ہر محلے میں مدرسے قائم کیے  جگہ جگہ درخت لگوائے، باغات بنوائے  ملک غذائی ضروریات سے مالا مال ہو گیا  انصاف کے لئے ہر روز دربار میں حاضر ہوتا اور فوراً فیصلہ کر دیتا  اس دوران اس کے تین سال گزر گئے  بادشاہ نے لوگوں سے کہا کہ اب مجھے جنگل میں پھینک آؤ  رعایا نے انکار کر دیا  بادشاہ نے پوچھا کیوں  لوگوں نے بتایا کہ پہلے کے سب بادشاہوں نے اپنے محل کو ٹھیک کیا، مگر آپ نے عوام کے مسئلے حل کیے  اس خوشی میں تمام لوگوں نے بادشاہ کے حق میں نعرے لگائے  
فاطمہ بتول  حارث اور فارس اپنے لڑکپن کے ابتدائی دور میں تھے  ایک ہی اسکول اور ایک ہی جماعت کے طالب علم تھے  دونوں ہی ذہین اور ہوشیار تھے اور اب وہ گہرے دوست بن چکے تھے  ایک دن ان دونوں کے درمیان ایک مقابلہ طے پایا گیا  وہ مقابلہ بس ایک چھوٹی سی شرارت تھی  انھیں اپنے کسی ہم جماعت کی کوئی مہنگی چیز اس طرح اُٹھانی تھی کہ کسی کو معلوم نہ ہو اور اگلے دن چپکے سے اسے واپس رکھنا تھا  جس نے بھی زیادہ صفائی سے یہ کام کیا وہ جیت جاتا  فارس اور حارث دونوں کو اس مقابلے میں کوئی بُرائی نظر نہ آئی  انھیں اس کے سنگین نتائج کا بھی اندازہ نہیں تھا  جمیل ان کی جماعت کا طالب علم ایک بے حد امیر باپ کا بیٹا تھا  وہ فارس اور حارث دونوں کی نگاہوں میں آ گیا  جاری ہے  جیسے ہی بریک کا دورانیہ شروع ہوا اور سب باہر چلے گئے تو حارث نے جمیل کا بستہ کھولا اور اس کا ایک خوبصورت اور مہنگا قلم نکال لیا اور دوڑ کر کمرے سے نکل گیا  اب فارس کی باری تھی  اس نے بھی جلدی سے جمیل کے بستے پر لگی ہوئی ایک بیش قیمت چین نکال کر لے گیا  وقفے کے بعد سب بچے جماعت میں واپس آ گئے  ریاضی کے استاد آئے تو جمیل اچانک اپنی جگہ سے اُٹھ کھڑا ہوا  اس کے بستے سے ایک قیمتی چین اور ایک قلم بھی غائب تھا  استاد نے سب سے پوچھا کہ کس نے لیا ہے، مگر جواب نہ ملنے پر انھوں نے سب کی تلاشی لینے کا فیصلہ کیا  وہ دونوں بُری طرح بوکھلا گئے، مگر انھوں نے اپنی غلطی کا اعتراف نہ کیا  وہ ان چیزوں کو چھپانا چاہتے تھے، مگر استاد کی نگاہ چاروں طرف تھی اور وہ انھیں شک میں ڈالنا نہیں چاہتے تھے  آخر ان کی باری آ ہی گئی  استاد نے جیسے ہی ان کی جیبیں کھنگالیں، وہ دونوں پکڑے گئے  چوری کی سزا بہت بڑی ہوتی ہے اور شرمندگی بھی  استاد اتنے باادب اور ذہین بچوں سے ایسی حرکت کی اُمید نہ رکھتے تھے  جماعت میں ہنگامہ برپا ہو گیا  کوئی بھی یقین نہیں کر پا رہا تھا کہ ایسا بھی ہو سکتا ہے  وہ دونوں بے حد شرمندہ تھے  انھوں نے استاد کو بتایا کہ یہ صرف ایک کھیل تھا  استاد مان بھی لیتے تو باقی طالب علم تو چشم دید گواہ تھے  اتنی آسانی سے اس بات کو بھولنا نا ممکن تھا  استاد نے انھیں واپس بٹھا دیا اور سب کو سمجھایا کہ بغیر پوچھے کسی کی چیز لے لینا چوری کہلاتی ہے اور پھر پڑھائی شروع ہو گئی  اس واقعہ کو گزرے صرف چند روز ہی ہوئے تھے کہ جماعت میں پھر ایک بچے کے نئے رنگوں کا ڈبا غائب ہو گیا  چوری کس نے کی یہ کسی کو نہیں معلوم تھا  سب سے پوچھا گیا، لیکن کسی نے بھی چوری قبول نہیں کی  مجبوراً سب کی تلاشی لی گئی، لیکن کسی کے پاس سے بھی وہ ڈبا نہ ملا  اب جماعت میں سرگوشیاں گونج رہی تھیں کہ ضرور حارث یا فارس ہی چور ہیں  انھوں نے ڈبا کہیں چھپا دیا ہو گا  اب جب بھی کسی کی کوئی چیز غائب ہوتی تو سب بچے ان دونوں کو ہی اس کاروائی کا الزام دیتے  پورے محلے میں بھی ان کی بدنامی ہو چکی تھی  جبکہ وہ دونوں تو اپنی اس حماقت یا غلطی کو دوبارہ دُہرانے کا سوچ بھی نہیں سکتے تھے  سب ہی ان سے دور رہتے  اسی ذہنی دباؤ کے باعث اب وہ پڑھائی میں بھی پیچھے ہو چکے تھے  بچپن کی شوخیاں اور کھیل کود ان سے چھوٹ گئے تھے  بریکنگ نیوز  ملک کے معروف بینک کی ایک شاخ میں چوری ہو گئی  کل رات تیز طوفانی بارش کے دوران جب بینک کا تمام عملہ اپنے گھروں کو روانہ ہو چکا تھا، تب چوری کی واردات کی گئی  اس وقت جائے واردات پر کوئی موجود نہ تھا  سی سی ٹی وی فوٹیج کے مطابق رات میں دو آدمی ایک کالے رنگ کی گاڑی سے نکلے اور جلد ہی بینک لوٹ کر روانہ ہو گئے  پورے شہر میں یہ خبر جنگل میں آگ کی طرح پھیل گئی  کئی دنوں سے شہر میں لوٹ مار کا سلسلہ بہت بڑھ گیا تھا  ہر طرف بھگدڑ مچی ہوئی تھی  اہم بات یہ تھی کہ جب بھی کوئی چھوٹی بڑی چوری ہوتی صرف دو نوجوان ہی اس میں ملوث ہوتے  اس بار بھی ایسا ہی ہوا تھا، مگر پولیس کئی دن گزرنے کے باوجود ان دونوں میں سے کسی ایک کا بھی سراغ نہیں لگا پائی تھی  وہ ایک بہت بڑا کمرا تھا، جہاں نوٹوں کے انبار لگے ہوئے تھے  دو نوجوان وہاں بیٹھے خاموشی سے روپے گن رہے تھے تاکہ ضرورت مندوں کو بانٹ سکیں  دونوں ہی اُداس تھے  یہ وہی دونوں بچے حارث اور فارس تھے  جب لوگوں کی بلاوجہ کی الزام تراشی حد سے بڑھ گئی اور ان دونوں کی برداشت جواب دے گئی تو انھوں نے حقیقتاً چور بننے کا فیصلہ کر لیا  انھیں پیسے سے غرض نہ تھی  وہ تو لوگوں کو جواب دے رہے تھے کہ غلطی کسی انسان سے بھی ہو سکتی ہے  اگر کسی سے غلطی سرزد ہو جائے تو اس کی اصلاح کرنی چاہیے  اسے بُرا ہونے کا یقین نہیں دلانا چاہیے  ذہنی دباؤ سے مجبور ہو کر کہیں ضد میں آ کر واقعی بُرا بن کر نہ دکھا دے  پکڑے نہ جانے کے باوجود وہ مطمئن نہیں تھے  ضمیر کچو کے لگاتا رہتا ہے  اس سے پہلے کہ پولیس انھیں گرفتار کرتی، انھوں نے خود کو پولیس کے حوالے کر دیا  
علی حسن ساجد  ہماری زندگی میں بعض ایسے واقعات بھی رونما ہوتے ہیں، جنہیں ہم بھلانا بھی چاہیں تو بھلا نہیں سکتے اور کبھی نہ کبھی ایسے شخص سے ہماری ملاقات بھی ہو جاتی ہے جو ہمارے دلوں میں اس طرح بس جاتا ہے کہ پھر نکلتا ہی نہیں  آج میں ایک ایسے ہی شخص کی کہانی سناتا ہوں  صدر دین کو میں نے پہلی بار اُس وقت دیکھا تھا جب وہ اپنے کاروبار میں خاصا کامیاب تھا  وہ پیشے کے لحاظ سے ایک موچی تھا  جوتیاں تیار کرتا تھا اور کسی بڑے دُکان دار کے ہاں جا کر بیچ آتا تھا  اُس کی دُکان میں اس کا بھائی اور ایک شاگرد بھی کام کرتے تھے  جوتوں کی کمائی سے صدر دین نے اپنے لیے ایک دو منزلہ مکان خرید لیا، اُس کی دُکان بھی اس کے مکان کے نیچے تھی  انسان کے حالات ایک جیسے نہیں رہتے  جاری ہے  جیسا کہ کہا گیا ہے کہ ہر کمال کو زوال ہوتا ہے  ایسا ہی صدر دین کے ساتھ ہوا، اس کا کاروبار گھٹنے لگا، کیونکہ بازار میں ہر جگہ بڑی بڑی فرموں کے بنائے ہوئے جوتے بکنے لگے تھے اور لوگ نئے فیشنوں کے جوتے خریدنے لگے  صدر دین کا گزارا کسی نہ کسی طرح ہو جاتا تھا  روکھی سوکھی کھا کر دکان پر بیٹھا رہتا تھا  اُس کے ساتھ ایک مصیبت یہ آئی کہ وہ بیمار ہو گیا  گھر میں جو کچھ تھا وہ اس کی بیماری پر خرچ ہو رہا تھا اور بیماری تھی کہ بڑھتی ہی چلی جا رہی تھی  وہ بڑا ہنس مکھ اور ہمدرد قسم کا انسان تھا  محلے کے ہر شخص کی عزت کرتا تھا اور بچوں سے تو اُسے بڑا ہی پیار تھا  کوئی بچہ اس سے اپنا جوتا بنواتا تو قیمت میں خاص رعایت کرتا تھا  یہی وجہ تھی کہ بچے ہر روز اس کا حال پوچھنے کے لئے آ جاتے تھے اور دیر تک اُس کے پاس بیٹھے رہتے تھے  صدر دین آہستہ آہستہ روبہ صحت ہونے لگا لیکن پوری طرح صحت مند نہ ہو سکا، تاہم اُٹھنے بیٹھنے میں اُسے اب کوئی تکلیف نہیں ہوتی تھی  گھر میں کچھ رقم باقی تھی جس سے گھر کا خرچ چلانے لگا  دکان پر اُس سے دو تین گھنٹوں سے زیادہ کام نہیں ہو پاتا تھا  بچے اس سے بہت خوش تھے اور کیوں خوش نہ ہوتے، وہ انہیں ہفتے میں دو دن چنے جو دیتا تھا، مگر بچوں کی خوشی برقرار نہ رہ سکی، جب انہوں نے سنا کہ چاچا کے رشتے دار اس کوشش میں ہیں کہ اس کا مکان بیچ کر اُسے اور اس کی بیوی کو اپنے گاوٴں لے جائیں  چاچا کو اپنے رشتے داروں کی یہ تجویز پسند نہیں تھی، مگر اُنھوں نے سمجھایا کہ تم بیمار رہتے ہو، کاروبار ختم ہو گیا ہے، کیا کرو گے شہر میں رہ کر مکان بیچ دو  اچھی رقم مل جائے گی  اس رقم سے گاوٴں میں زمین خرید کر ٹھیکے پر دے دینا، چاچا مان گیا  بچوں کو اُمید تھی کہ چاچا آخری دم تک شہر نہیں چھوڑے گا لیکن وہ تو مان گیا تھا، اب کیا ہو سکتا تھا  چاچا مکان کی جتنی قیمت مانگ رہا تھا وہ اُسے مل نہیں رہی تھی، جب کہ رشتے دار مکان کو جلد سے جلد بیچنے پر زور دے رہے تھے  ایک دن بچوں نے سنا کہ چاچا ایک آدمی کے ہاتھوں مکان فروخت کر رہا ہے  گویا سارا معاملہ ختم ہو گیا تھا  اب ہمیں کیا کرنا چاہیے  ایک لڑکے نے جس کا نام اکبر تھا محلے کے لڑکوں کو جمع کر کے پوچھا  اب کیا ہو سکتا ہے  چاچا چلا جائے گا  دوسرے لڑکے نے جواب دیا  پہلا لڑکا بولا، یہ تو ٹھیک ہے کہ چاچا چلا جائے گا، پر ہمیں بھی چاہیے کہ اُسے اپنی طرف سے کوئی تحفہ دے کر رخصت کریں  کیا تحفہ دیں  ایک لڑکے نے سوال کیا  میں سوچوں گا اور صبح بتاوٴں گا  اکبر بولا  دوسرے دن صبح کے وقت صدر دین ناشتہ کر رہا تھا کہ اکبر نے صدر دین کے دروازے پر دستک دی  صدر دین نے کھڑکی کھول کر نیچے دیکھا  اکبر کے ساتھ بہت سارے بچے نظر آئے  انہیں اپنے گھر کے آگے دیکھ کر صدر دین فوراً نیچے آ گیا  اکبر آگے بڑھا اور اس نے ایک بڑا سا تھیلا اس کے قدموں پر رکھ دیا  یہ کیا ہے  صدر دین نے پوچھا  چاچا  یہ کالے اور میٹھے چنے ہیں  پتا نہیں آپ کا سفر کتنا لمبا ہے  کھاتے ہوئے جایئے گا  چاچا  ہم آپ کی کوئی خدمت نہیں کر سکے  یہ کہتے ہوئے اکبر کی آنکھوں سے آنسو نکل کر اس کے گالوں پر بہنے لگے تھے  باقی بچے بھی بڑے اداس اور چپ چاپ کھڑے تھے  صدر دین دو تین لمحے خاموش کھڑا رہا، پھر اس نے اکبر کے سر پر ہاتھ رکھا  اُس کی آنکھوں میں بھی آنسو آ گئے تھے، مگر اس نے آنسووٴں کو بہنے سے روک لیا تھا  لوگ جو اُدھر سے گزر رہے تھے وہ بھی یہ منظر دیکھنے لگے  صدر دین نے زبان سے ایک لفظ بھی نہ کہا  تھیلا اٹھایا اور سیڑھیاں چڑھنے لگا  لڑکے اپنے اپنے گھروں کو روانہ ہو گئے  شام ہو گئی  پھر رات کا اندھیرا چھا گیا  صبح کے وقت بچے ناشتہ وغیرہ خریدنے کے لئے گھروں سے نکلے تو انہوں نے بڑی حیرت اور خوشی سے دیکھا کہ چاچا ایک کی جگہ دو تھیلے پاس رکھے اپنی دکان کے سامنے بیٹھا مسکرا رہا ہے  چاچا  آپ گئے نہیں  بچوں نے پوچھا  نہیں بیٹا  میں نہیں گیا اور میں کبھی نہیں جاوٴں گا ، جب وہ یہ لفظ کہہ رہا تھا تو اس کا چہرہ خوشی سے چمک رہا تھا  
محمد بن نوید انجم  میں پلے گروپ کا طالب علم ہوں میری بڑی بہن علیشہ فاطمہ کلاس ٹو میری دوسری بہن اربش کلاس ون کی سٹوڈنٹ ہیں  ہم تینوں بہن بھائی میں زیرِ تعلیم ہیں  میرے بابا جان، دادا جان، پھوپھی جان میڈیکل کے شعبہ سے وابسطہ ہیں  دادی جان عربی کی استاد ہیں  میری مما جان کلینھنا یونیورسٹی آف امریکہ سے بوٹنی کے مضمون میں پی ایچ ڈی ڈگری ہولڈر ہیں  ہر شخص کا نظریہ اور مشن اپنا ہوتا ہے اس کے مطابق وہ کوئی فیصلہ کرتا ہے  میں نے تمام پہلو مدِ نظر رکھتے ہوئے بڑا ہو کر یہ حتمی فیصلہ کیا ہے کہ میں فوجی ڈاکٹر بنوں گا  دوستو  اس وقت میں پلے گروپ میں ہوں میرا مشن ہے کہ میں میڈیکل کی اعلیٰ ترین ڈگری حاصل کروں گا اور چوٹی کا سرجن بن کر فوج میں بھرتی ہوں گا یعنی کیپٹن ڈاکٹر بن کر ملک کا دفاع کرنے والے فوجی جوانوں کی سرجری جیسے امور سر انجام دوں گا اگر مجھے محاذ جنگ پر تعینات کیا جاتا ہے تو انتہائی خوشی سے قبول کروں گا یہ مسرت کا دن ہو گا  جاری ہے  اعزاز و فخر کا یوم ہو گا  میں شہادت کا جذبہ سمجھ کر جاؤں گا فرائض میں کوتاہی نہیں کروں گا  خدمت کے جذبہ میں کمی نہ ہو گی میں جذبہ ایمانی کو بروئے کار لاتے ہوئے فوجی جوانوں کا احسن طریقے سے علاج معالجہ، مرہم پٹی اور سرجری کا مثالی ذریعہ اختیار کروں گا جو قابل تحسین ہو گا  ساتھیو  میں فوج سے ریٹائرمنٹ کے بعد دکھی انسانیت کی خدمت کو اپنا شعار بناؤں گا  غربا، مسکین، یتیم، بے سہارا لوگوں کا مفت علاج اور ان کی مالی مدد کرنے کا فریضہ سر انجام دوں گا  میری بارگاہ خداوند قدوس میں دعا ہے کہ مجھے اس قابل بنا دے اپنے ارادہ پر قائم رہنے کی توفیق عطا فرمائے  مجھے اپنے فرائض خوش اسلوبی سے سر انجام دینے کی ہمت دے  میرے جذبہ میں کمی نہ آئے میں انسانی خدمت کے جذبہ سے سرشار رہوں بغیر کسی نسل و مذہب کی تفریق کے بال کسی امتیاز سے خدمات سر انجام دینے کی ہمت دے  جس سے دین اسلام کی عکاسی مظہر ہو  میرا ایمان ہے کہ اللہ تعالیٰ نے انسان کو ایک دوسرے کے کام آنے، مدد اور خدمت کرنے اور اسلام کے سنہری اصولوں پر عمل پیرا ہونے کے لئے پیدا کیا ہے  ساتھیو  یہی میرا نظریہ ہے کہ میں فوج اور پیارے دیس کی عوام کی خدمت کر کے ملک و قوم کا نام دنیا میں روشن کروں  آخرت کے لئے راہ نجات یہ میرا عظیم مشن ہے اللہ تعالیٰ اس نیک مقصد میں میری مدد فرمائیں  ثمہ آمین  
محمد طاہر رشید  بحیرہ متوسط سے بخارات کا ایک بگولہ فضا میں بلند ہوا اور ہوا کے دوش پر افریقہ کی جانب سفر شروع کیا  پانی کے یہ قطرے ہوا کے زور پر اُڑتے چلے جا رہے تھے کہ ایک ننھے قطرے نے جو پہلی دفعہ سمندر سے باہر نکلا تھا، پرانے اور بڑے قطروں سے پوچھا کہ یہ ہمارے بائیں ہاتھ پہ چمک دار سفید رنگ کا بڑا سا زمینی ٹکڑا ہے، یہ کیا ہے  بڑے قطروں نے بتایا یہ ایک بہت بڑا صحرا ہے  ننھے قطرے نے پوچھا صحرا کیا ہوتا ہے  جواب ملا جہاں بارش نہیں ہوتی یا بہت کم ہوتی ہے  پھر ہم اس طرف کیوں نہیں جا رہے، جہاں بارش نہیں ہوتی  ننھے قطرے نے بے چینی سے پوچھا  پرانے قطروں نے ناگواری سے اس کی طرف دیکھا اور بولے اس لئے کہ یہ ہمارا اور ہمارے بزرگوں کا معمول ہے، صحرا میں بہت گرمی اور خشکی ہے، ہم وسطی افریقہ جائیں گے وہاں سرسبز جنگل ہیں اور موسم بھی بہت اچھا ہے  جاری ہے  وہیں برسیں گے  لیکن میں تو صحرا کی طرف جاؤں گا اور وہیں برسوں گا، تاکہ اس کی گرمی کو کچھ تم کم کر سکوں، جنگلوں میں تو یوں بھی بارشیں خوب ہوتی ہیں  مجھے صحرا زیادہ ضرورت مند محسوس ہوتا ہے  یہ کہہ کر ننھا قطرہ صحرا کی جانب مڑ گیا  اسے ریت کے بہت سے ٹیلے نظر آئے، جن پر ہوا کی وجہ سے لہروں جیسے نشان بنے ہوئے تھے  اسے ایک سبز رنگ کا ننھا سے ٹیلا دکھائی دیا  صحرا کے بیچوں بیچ یہ ننھا سا ٹیلا، اسے اپنے جیسا لگا  وہ ٹیلے کے قریب آیا اور اس کا حال احوال پوچھا  ننھا ٹیلا اُداسی سے بولا ٹھیک ہوں  ننھے قطرے نے ٹیلے سے اُداسی کا سبب پوچھا تو وہ بولا میں بہت چھوٹا ہوں، مجھے ہوا کسی بھی وقت اُٹھا کر اِدھر اُدھر بکھیر دے گی اور تم سناؤ کیسے ہو  کیا کرتے ہو  قطرے نے جواب دیا میں پہلی مرتبہ سمندر سے بلند ہوا ہوں، میرا کام بارش بن کر برسنا ہے  بارش  واہ واہ بارش کتنی مزے دار چیز ہے  ننھے ٹیلے نے خوشی سے کہا  قطرہ بولا کیا تم نے بارش دیکھی ہے  ننھا ٹیلا اُداسی سے بولا کہاں دیکھی ہے  بس اپنے بڑوں سے سنا ہے کہ بارش بہت اچھی چیز ہے  یہاں تو بارش بہت ہی کم ہوتی ہے  ننھے قطرے نے سوچا کہ یہی جگہ بارش کی سب سے زیادہ مستحق ہے  پھر خیال آیا کہ میں تو ایک ننھا سا قطرہ ہوں، مجھ سے کیا فرق پڑے گا  اگلے ہی لمحے دل نے جواب دیا کہ مجھے کہیں تو برسنا ہی ہے  میرے برسنے سے فرق پڑے یا نہ پڑے، یہ ننھا ٹیلا اتنا اچھا ہے، کیوں نہ میں اس کے پاس ہی رہوں  اس کو کچھ تو ٹھنڈک اور تازگی ملے گی  یہ سوچ کر ننھا قطرہ ٹیلے پر برس گیا اور کچھ دن بعد ایک ننھی سی کونپل برآمد ہوئی  بحر متوسط سے اُٹھنے والے قطروں میں سے اگلے قطرے نے اس کونپل کو دیکھا تو سمجھا کہ یہی وہ جگہ ہے جہاں ہمیں برسنا ہے اور وہیں برس گیا  بعد میں آنے والے سارے بخارات یہیں برس پڑے اور یوں ایک نخلستان وجود میں آ گیا  یہ صرف اس لئے ہوا کہ ایک ننھے سے قطرے نے حالات اور مشکلات سے متاثر ہونے کی بجائے دوسروں کی راحت کے لئے خود کو قربان کر دیا  
کہکشاں ارجمند  یہ کہانی ہے ایک پری کی  نہیں نہیں، وہ کوہ قاف کی پری نہیں، جسے جن اُٹھا کر لے جاتے ہیں اور کوئی شہزادہ اس کو آزاد کراتا ہے  یہ تو ایک بلند حوصلہ، باہمت اور سمجھ دار لڑکی کی سچی کہانی ہے، جس کا نام پری ہے  پری افغانستان کے شہر بلخ کے کنارے کی خیمہ بستی میں رہتی ہے  پہلے وہ شہر میں بنے ایک چھوٹے سے خوبصورت مکان میں رہتی تھی، لیکن جب سے ملک میں جنگوں کی وبا پھوٹی، اس کا خاندان خیمہ بستی میں رہنے لگا  دس سالہ پری جب ہنستی تھی تو اس کے ننھے ننھے گالوں میں گڑھے پڑ جاتے اور کانچ جیسی کتھئی آنکھیں اور معصوم سا چہرہ چمکنے لگتا  جنگوں کے ساتھ غربت نے بھی اس کی معصوم سی ہنسی اور چہرے کی مسکراہٹ چھین لی  پری کے ابو شہر میں ایک فرنیچر کی دکان پر کام کرتے تھے اور امی گھر کے کام میں مصروف رہتیں  جاری ہے  اس طرح وہ سادہ اور بے مزہ زندگی گزار رہے تھے  پری کا خواب تھا بڑے ہو کر اپنا بڑا سا کاروبار کرنا، تاکہ بہت سے لوگوں کو روزگار ملے  دیکھنا آپ لوگ، ایک دن پری ضرور کوئی بڑا کام کرے گی اور اس سے بہت سے لوگوں کو فائدہ ہو گا  یہ بات آنکھیں چمکا کر پورے یقین سے کہتی تو امی ابو کا دل خوشی سے بھر جاتا  جب سے اس کے ابو کی ملازمت ختم ہوئی اور ان لوگوں کو شہر چھوڑ کر خیمہ بستی میں آ کر رہنا پڑا تو پری اور اس کے تینوں چھوٹے بہن بھائی اُداس رہنے لگے  اس کے ابو جب کام کی تلاش میں شہر جاتے تو پری کو اپنا اسکول بہت یاد آتا  اس کی امی اس کو حوصلہ دیتیں کہ بہت جلد سب کچھ پہلے جیسا ہو جائے گا اور وہ پھر سے اسکول جانے لگے گی  پری آج میں ابو سے تمہارے اسکول جانے کی بات کروں گی  امی تسلی کے لئے کہتیں، لیکن پری بہت سمجھ دار تھی اس کو اندازہ تھا کہ یہ سب اتنا آسان نہیں ہے  نہیں امی  مجھے پتا ہے کہ ابو محنت کے باوجود خرچ کا بندوبست کرنے کے لئے پریشان رہتے ہیں  میں ایسے میں ان کو اسکول کا کہہ کر اور پریشان نہیں کروں گی  وہ اُداسی سے کہتی  ایک دن پری کی امی نے کہا پری  جاؤ قریب کی دکان سے اپنے اور اپنے چھوٹے بھائی بہنوں کے لئے دودھ لے آؤ  کل تمہارے ابو کو اچھا کام مل گیا تھا تو آج دودھ کا انتظام ہو سکتا ہے  میں اتنی دیر میں تھوڑا کام نمٹا لوں  پری خوشی خوشی دودھ لینے چل پڑی  اسے کیا خبر تھی کہ ذرا سی دیر میں اس کی حالت بدلنے والی ہے  وہ جیسے ہی دکان کے قریب پہنچی اس کی نظر ایک بھوری زخمی بکری پر پڑی  وہ بہت ہی کمزور سی بکری تھی اور اس کی ایک ٹانگ سے خون بھی بہہ رہا تھا  پری نے اس کو آہستہ سے سہلایا تو وہ التجائی نظروں سے اس کی جانب دیکھنے لگی  پری کو محسوس ہوا کہ جیسے وہ بہت بھوکی ہو اور کھانا مانگ رہی ہو  پری نے دودھ خریدا اور بکری کو احتیاط سے گود میں اُٹھا کر چلنے لگی  راستے میں لوگوں نے اسے حیرت سے دیکھا، لیکن وہ ذرا بھی نہیں ہچکچائی  گھر پہنچی تو اس کی امی اور بھائی بہن بکری کو دیکھ کر حیران ہو گئے  وہ خون بہنے سے یا شاید بھوک سے اتنی کمزور ہو گئی تھی کہ ایک جگہ بے جان سی پڑی تھی  امی نے جلدی سے دودھ گرم کر کے پلایا اور بچوں کی مدد سے اس کے زخمی پیر کی مرہم پٹی کی  وہ نڈھال سی ہو کر سو گئی  پری نے اپنے بہن بھائیوں سے کہا چلو جب تک جاگے، ہم اس کے لئے پاس سے گھاس اور پتے توڑ کر لاتے ہیں  شام کو ابو گھر آئے تو انھیں بھی بڑے شوق سے نئے مہمان سے ملوایا گیا جو اب بہت پُرسکون نظر آنے لگی تھی اور شکر گزار نظروں سے سب کی طرف دیکھ رہی تھی  کچھ ہی دن میں بکری بھی ان کے خاندان کا ایک حصہ بن گئی تھی  خیمے کے باہر اس کے لئے سائبان ڈال کر ایک چھوٹا سا گھر بھی بنا دیا گیا تھا  بکری سب سے مانوس ہو چکی تھی  پری نے اس کا نام بھوری رکھا تھا  کچھ دنوں بعد بھوری کے دو چھوٹے سے بچے بھی آ گئے  جہاں بھوری ان کے گھر میں سکون سے تھی وہیں انھیں بھی بھوری کی وجہ سے روزانہ دودھ مل جاتا  کبھی دودھ اتنا زیادہ ہوتا کہ امی اس سے دہی، گھی اور مکھن بنا لیا کرتیں  اب اگر کبھی پری کے ابو کو کام نہ بھی ملتا تو بھوکے سونا نہیں پڑتا  ایک دن سب لوگ سو گئے، مگر پری بہت دیر تک جاگتی رہی اور کچھ سوچتی رہی  صبح اس نے ابو امی اور بھائی بہنوں سے کہا مجھے ایک خیال آیا ہے  کیوں نہ ہم کہیں سے کچھ پیسوں کا انتظام کر کے دو تین بکریاں اور پال لیں  ان بکریوں سے جو دودھ حاصل ہو اس سے ہم گھی، مکھن، دہی اور پنیر بنا کر بیچنا شروع کر دیں  اس سے تو ہمیں اچھی خاصی آمدنی ہو جائے گی اور جب بکریاں بڑھ جائیں تو ہم ان میں سے کچھ بکریاں رکھ کر باقی کو فروخت بھی کر سکتے ہیں  سب نے اس کی تجویز کو پسند کیا اور سب مل کر کام کرنے لگے  اس سے گھر والوں کو ڈیری مصنوعات گھر میں ہی تازہ ملنے لگیں، بلکہ دہی، مکھن اور پنیر گھر گھر اور دکانوں میں فروخت کرنا شروع کر دیا  جس سے ان کے مالی حالات بہتر ہونے لگی  پری نے مالی ترقی کا جو خواب دیکھا تھا، وہ پورا ہوا اور تعلیم کار کا ہوا سلسلہ بھی بحال ہو گیا  اس طرح ایک عقل مند بچی نے اپنی ہمت، اچھی سوچ اور اپنے گھر والوں کی مدد سے اپنا خواب پورا کیا اور اس نے یہ بھی جان لیا کہ محنت اور عزم و ہمت کبھی رائیگاں نہیں جاتی  
فلزا کائنات  بنٹی ایک بہت ہی پیارا بچہ تھا  وہ یوں تو اپنے والدین اور اساتذہ کا بہت فرمانبردار تھا، لیکن اس کی ایک بہت ہی بُری عادت تھی کہ اسے جہاں بھی کوئی تتلی نظر آتی وہ اسے پکڑ لیتا  اس نے کئی تتلیاں اسی طرح شیشے کے مرتبانوں میں قید کر کے اپنے کمرے میں رکھی ہوئی تھیں  اس کی امی نے کئی بار اسے روکا اور سمجھایا کہ بے زبان جانوروں کو قید کرنا بہت بُری بات ہے، لیکن بنٹی ہر بار ایک کان سے سن کر دوسرے کان سے نکال دیتا  ایک دن بنٹی اپنے گھر کی چھت پر کھیل رہا تھا کہ اس دوران اس کی گیند اسٹور میں چلی گئی اور وہ جیسے ہی اس کے پیچھے کمرے میں داخل ہوا تو دروازہ ہوا کے زور سے بند ہو گیا  بنٹی نے دروازہ کھولنے کی کوشش کی، لیکن وہ اس کے بہت زور لگانے پر بھی نہ کھلا  جاری ہے  بنٹی نے پریشانی میں امی کو آوازیں دیں، لیکن وہ بھی نہ آئیں  بنٹی گھبرا کر رونے لگا  کچھ دیر گزری تھی  بنٹی  بنٹی  کہاں ہو  اچانک اسے امی کی آواز سنائی دی  بنٹی نے فوراً دروازہ بجایا اور امی کو آواز دی  جیسے ہی دروازہ کھلا وہ امی سے لپٹ گیا  امی  میں آج کے بعد کبھی بھی تتلیوں کو قید نہیں کروں گا، کیونکہ میں جان گیا ہوں کہ قید کتنی بُری چیز ہے  بنٹی امی سے یہ کہتا ہوا اپنے کمرے کی طرف دوڑا اور چند لمحوں بعد وہ تمام تتلیوں کو خوشی خوشی آزاد کر رہا تھا  
شازیہ کاشف، کراچی  ارے احمد  تم اسکول کیوں نہیں آ رہے تھے  اور یہ تم لنگڑا کر کیوں چل رہے ہو  عبداللہ نے اسمبلی کے بعد احمد سے پوچھا، جو ایک مہینے بعد آج اسکول آیا تھا  میں جھولے سے گر گیا تھا، ٹانگ کی ہڈی ٹوٹ گئی تھی  اب بھی مکمل ٹھیک نہیں ہوں، بس امتحانات کی وجہ سے آ گیا ہوں  احمد نے تفصیل سے بتایا  اور بھئی لنگڑے  کیسی تیاری ہے پیپر کی  اشعر بلند آواز میں بولا  پوری جماعت میں خاموشی چھا گئی  کچھ بچوں کی دبی دبی سی ہنسی کی آواز سنائی دی  یہ کیا طریقہ ہے بات کرنے کا  عبداللہ غصے سے بولا  تمہیں کیا تکلیف ہے، میں نے تمہیں تو کچھ نہیں کہا  اشعر ڈھٹائی سے منہ چڑا کر بولا  دوبارہ ایسا کہا تو تمہاری خیر نہیں  جاری ہے  عبداللہ نے غصے سے مُکّا ہوا میں لہرایا  اس سے پہلے کہ بات مزید بگڑتی مس ماہ نور کلاس میں داخل ہوئیں  اب آپ کی طبیعت کیسی ہے بیٹا  مس نے احمد کو سر جھکائے بیٹھے دیکھا  تو اس سے پوچھا  احمد نے سر اُٹھایا تو اس کی آنکھوں میں آنسو تھے  مس  اشعر نے احمد کو لنگڑا کہا ہے  عبداللہ نے بے تابی سے بتایا  بری بات ہے اشعر  کسی کو برے نام سے نہیں پکارتے یہ بات آپ نے اسلامیات کی کتاب میں پڑھی ہے نا  بیماری اور شفا تو اللہ پاک کی طرف سے ہوتی ہے  اگر کوئی انسان تندرست ہے تو اس میں اس کا اپنا کوئی کمال نہیں اور اگر کوئی بیمار ہے تو اس میں اس کا کوئی قصور نہیں  اُمید ہے آپ آئندہ ایسی کوئی حرکت نہیں کریں گے  اشعر کا سر شرم سے جھکا ہوا تھا اس دن لنچ بریک میں پوری کلاس نے دیکھا کہ عبداللہ، احمد اور اشعر ایک ساتھ بیٹھے لنچ کر رہے تھے  
ماہم احسن  وہ عورت تیزی سے چلتی ہوئی ایک طرف جا رہی تھی  اس کے کندھے پر ایک بڑا سا پرس لٹکا ہوا تھا  اس وقت رات کے تقریباً نو بج رہے تھے  اچانک بائیں جانب سے ایک چھوٹا سا لڑکا بھاگتا ہوا آیا اور پیچھے سے عورت کا پرس کھینچا جس کی وجہ سے اس کی ڈوری ٹوٹ گئی  پرس وزنی تھا، اس لئے لڑکا اپنا توازن برقرار نہ رکھ سکا اور پرس سمیت گر پڑا  اس کا سر فٹ پاتھ سے ٹکرایا اور اسے زور کی چوٹ لگی  عورت نے ناگواری سے مڑ کر پیچھے دیکھا  لڑکا زمین پر پڑا ہوا تھا اور اس کے چہرے پر تکلیف کے آثار تھے  عورت نے سہارا دے کر لڑکے کو اُٹھایا  لڑکا گھبرایا ہوا تھا اور ڈر کے مارے کانپ رہا تھا  تھوڑی دیر بعد عورت نے زمین پر پڑا اپنا پرس اُٹھایا  اس نے لڑکے کا ہاتھ مضبوطی سے پکڑا ہوا تھا  جاری ہے  تمہیں شرم تو آتی ہو گی ایسے کام کرتے ہوئے  جی میڈم  لڑکے نے جواب دیا  تمہارا کیا مقصد تھا  اب کی بار عورت نے سختی سے پوچھا  کوئی مقصد نہیں ہے  مجھے ٹھوکر لگی تھی  میں گرنے والا تھا جب میرا ہاتھ آپ کے پرس میں اُلجھ گیا  لڑکا تھوک نگلتے ہوئے بولا  تم جھوٹے ہو  عورت نے چلا کر کہا  اس وقت وہاں سے دو تین لوگ گزرے  کچھ لوگ وہیں رک کر تماشا دیکھنے لگے اور کچھ لوگ نظر انداز کر کے چلے گئے  اگر میں تمہیں چھوڑ دوں تو تم بھاگ جاؤ گے  عورت نے پوچھا  جی میڈم  لڑکے نے جواباً کہا  ٹھیک ہے، پھر میں تمہیں جانے نہیں دوں گی  عورت نے کہا اور اس نے لڑکے کو مزید مضبوطی سے پکڑ لیا  میڈم  مجھے معاف کر دیں  لڑکے نے سرگوشی کی  اوہ ہو  تمہارا چہرہ کس قدر گندا ہو رہا ہے  منہ نہیں دھوتے کیا  میں آج تمہارا منہ دُھلاؤں گی  تمہارے گھر میں تمہیں کوئی منہ دھونے کو نہیں کہتا  نہیں میڈم  لڑکے نے سر جھکا کر کہا  پھر آج تمہارا منہ دُھل جانا چاہیے  عورت اب اپنے گھر کے راستے پر تھی  ڈرا سہما لڑکا اس کے ساتھ چلنے پر مجبور تھا  لڑکا کم و بیش چودہ یا پندرہ برس کا لگتا تھا  اس کا جسم کمزور اور رنگ سانولا تھا  اس کا حلیہ بہت خراب تھا  پرانی پینٹ شرٹ اور پاؤں میں گھسے ہوئے جوتے  تم بالکل میرے بچوں کی طرح لگتے ہو  میں چاہتی ہوں کہ میں تمہیں صحیح اور غلط میں فرق بتاؤں، لیکن سب سے پہلے تمہارا منہ دھلوانا ہو گا  کیا تمہیں بھوک لگی ہے  نہیں میڈم  لڑکا بمشکل چل رہا تھا  میں چاہتا ہوں کہ آپ مجھے چھوڑ دیں  کیا میں تمہیں پریشان کر رہی ہوں  اب کی بار عورت نے نرم لہجے میں پوچھا  نہیں  لڑکے نے ایک لفظ پر اِکتفا کیا  لڑکے نے عورت کی گرفت سے نکلنے کی کوشش کی  عورت رک گئی، اس نے اس کی گدی اور بازو پر دباؤ ڈال کر گرفت مضبوط کر لی  لڑکے نے دوبارہ مچلنے کی کوشش نہیں کی  دونوں چند گلیوں سے گزرے  اس نے ایک بڑے بنگلے کا دروازہ کھولا اور لڑکے کو اندر دکھیلا  اندر داخل ہوتے ہی ایک بڑا ہال تھا  ہال میں مختلف کمرے تھے  اس نے بلب جلایا  سارا ہال روشنی میں نہا گیا  لڑکا کمروں سے آتی شور و غل کی آوازیں سننے لگا  بعض کمروں کے دروازے بھی کھلے ہوئے تھے  عورت نے لڑکے کو پھر سے گردن سے پکڑا اور درمیان میں بنے ہوئے کمرے میں لے گئی  کمرا کافی بڑا تھا اور مختلف ساز و سامان سے بھرا ہوا تھا  تمہارا نام کیا ہے  عورت نے بیٹھتے ہوئے پوچھا  رابرٹ  لڑکے نے جواب دیا  ہاں تو، رابرٹ یہ سامنے نل لگا ہوا ہے، جاؤ اور جا کر منہ ہاتھ اچھی طرح سے دھو لو  رابرٹ نے عورت کی جانب دیکھا اور پھر دروازے کی طرف دیکھا اور پھر وہ نل کی جانب بڑھ گیا  اُلٹے ہاتھ والا نل کھولو، اس میں گرم پانی آئے گا  اس نے اشارہ کیا  تمہارے دائیں جانب صاف تولیا لٹکا ہوا ہے  کیا آپ مجھے جیل بھجوا دیں گی  لڑکے نے منہ دھوتے ہوئے پوچھا  تمہیں ایسا لگتا ہے  عورت ہنسی میں تمہیں کہیں نہیں بھجوا رہی، بے فکر رہو  جب تم نے مجھ سے میرا بیگ چھیننے کی کوشش کی تو میں اس وقت جلدی جلدی گھر پہنچنا چاہتی تھی، کیونکہ مجھے زور کی بھوک لگ رہی تھی  ویسے تمہیں بھی بھوک لگ رہی ہے  تم نے آخری بار کھانا کب کھایا تھا  کھایا بھی تھا یا نہیں  میرے گھر میں کوئی بھی نہیں ہے  لڑکے نے بھرائی ہوئی آواز میں کہا  تو چلو پھر ہم کھانا کھاتے ہیں  عورت اُٹھ کھڑی ہوئی مجھے یقین ہے کہ تم بھوکے ہو  اتنے بھوکے کہ مجھے سے میرا بیگ چھیننے لگے  وہ  میں  لڑکا ہچکچایا  میں دراصل نئے جوتے خریدنا چاہتا تھا  جوتے  اچھا، لیکن پھر بھی تمہیں اس کے لئے میرا بیگ چھیننے کی ضرورت نہیں تھی  عورت نے نہیں میں سر ہلایا تم مجھ سے تقاضا کر سکتے تھے  عورت کہتے کہتے چھوٹے سے کچن میں چلی گئی  میڈم  لڑکے نے سرگوشی کی  وہ اب تک منہ دھو چکا تھا  اس نے تولیے سے اپنا چہرہ خشک کیا  اس کی سمجھ میں کچھ نہیں آیا کہ وہ اب کیا کرے  اس نے دوبارہ چہرے کو تولیے سے خشک کیا  پھر اس نے مڑ کر دیکھا  دروازہ کھلا تھا  وہ بھاگ سکتا تھا  اس نے چاہا کہ وہ یہاں سے بھاگ جائے بہت دور  اتنی دور کہ جہاں وہ عورت اسے پکڑ نہ سکے  جب میں چھوٹی تھی، بالکل تمہاری عمر کی تو مجھے بھی کچھ چیزیں چاہیے تھیں، بالکل تمہاری طرح، لیکن میں وہ چیزیں حاصل نہیں کر پاتی تھی  اسی وقت کچن سے آتی عورت کی آواز نے اس کو چونکا دیا  اس کے قدم وہیں جم گئے  کوشش کے باوجود وہ وہاں سے بھاگ نہیں سکا  عورت نے قریب آ کر کہا آ ہاں، اب تم سوچ رہے ہو گے کہ میں کیا کہنے والی ہوں، لیکن میں نے کبھی لوگوں کے بیگ اور پرس چھیننے کی کوشش نہیں کی  میں کچھ پکانے کی کوشش کر رہی ہوں  تم آرام سے بیٹھ جاؤ، اپنے بالوں کو بائیں جانب پڑے کنگھے سے سلجھاؤ  اس طرح تم اچھے لگو گے  لڑکے نے نظر ڈالی  کچن میں ایک چھوٹا سا گیس کا چولہا اور چھوٹا سا فریج تھا  عورت کو اب لڑکے کے بھاگنے کی کوئی فکر نہیں تھی اور نہ اس کو اپنے بیگ کی فکر تھی جو یونہی ایک طرف پڑا ہوا تھا  لڑکا کمرے میں بیٹھا سوچ رہا تھا کہ عورت اس پر نظر رکھے ہوئے ہے  کیا آپ کو دکان سے کچھ منگوانا ہے  لڑکا بے چینی سے پہلو بدلتا ہوا بولا دودھ یا کچھ اور  نہیں، میرے پاس سب کچھ موجود ہے  عورت نے نفی میں سر ہلایا  لڑکا اب بغور دیکھ رہا تھا  عورت نے سب سے پہلے دودھ گرم کیا  پھر اس نے پھرتی سے سینڈوچ تیار کیے  فریج سے کچھ کیک کے ٹکڑے نکالے  تھوڑی دیر بعد وہ ٹرے میں سب سامان رکھ کر لے آئی  اس نے لڑکے سے اس کے بارے میں کچھ بھی نہیں پوچھا تھا  اس کی رہائش، خاندان اور ایسی کوئی بات جس پر وہ شرمندہ ہوتا  کھانا کھاتے کھاتے عورت نے لڑکے کو اپنے متعلق بتانے لگی کہ وہ ایک ہوٹل میں کام کرتی ہے  ہوٹل میں کیسے لوگ آتے ہیں اور کیا کیا واقعات رونما ہوتے ہیں، عورت نے سب کچھ لڑکے کو بتایا  پھر اس نے لڑکے کو کیک کا ایک ٹکڑا کاٹ کر دیا  یہ لو بیٹا  اور لونا  اس نے اصرار کیا  جب وہ کھا چکے تو عورت نے اپنے بیگ میں سے سو روپے کے دس نوٹ نکال کر لڑکے کو دے دیے  اب تم ان پیسوں سے اپنے جوتے خرید لینا اور ہاں آئندہ کے لئے یہ بات ذہن نشین کر لو کہ جب بھی تمہیں پیسوں کی ضرورت ہو تو میرا یا کسی کا پرس چھیننے کی حماقت ہر گز نہ کرنا، کیونکہ غلط طریقے سے حاصل کی گئی دولت تمہارے لئے عذاب بن جائے گی  اب میں آرام کرنے جا رہی ہوں  میں اُمید کرتی ہوں میرے بیٹے  کہ آئندہ تم اس قسم کی کوئی حرکت نہیں کرو گے  اس نے لڑکے کو دروازے تک چھوڑا  خدا حافظ، رابرٹ میری بات یاد رکھنا  عورت دیر تک لڑکے کو دیکھتی رہی جو بوجھل قدموں سے گلی سے نکل رہا تھا  لڑکے نے پیچھے مڑ کر دیکھا  وہ کچھ کہنا چاہتا تھا شاید شکریہ میڈم اس کے لب ہلے، لیکن آواز نہ نکلی  اس نے نم آنکھوں سے عورت کی طرف دیکھا جواب تک دروازے پر کھڑی تھی  اسی وقت عورت نے دروازہ بند کر دیا  
سائرہ جبیں  گلفام کا تعلق ایک غریب گھرانے سے تھا  وہ بہت ہی رحمدل اور بہادر لڑکا تھا اور ہمہ وقت دوسروں کی مدد کرنے کیلئے تیار رہتا تھا  ایک دن وہ اپنے کھیتوں میں کام کرنے گیا تو کام زیادہ ہونے کی وجہ سے بہت تھک گیا  گلفام کچھ دیر آرام کرنے کی غرض سے ایک درخت کی چھاؤں میں بیٹھ گیا  وہاں بیٹھے ابھی کچھ ہی دیر گزری ہو گی کہ اسے زمین پر ایک چڑیا پھڑپھڑاتی ہوئی نظر آئی  اس نے جلدی سے چڑیا کو اٹھایا اور دیکھا تو ایک کیل چڑیا کے جسم میں چبھی ہوئی تھی  اس نے جلدی سے چڑیا کو پانی پلایا اور کیل نکالنے لگا  جیسے ہی اس نے کیل نکالی تو وہ ایک خوبصورت پری بن گئی  گلفام اسے دیکھ کر بہت حیران ہوا، خوبصورت پری نے گلفام کو حیرت میں دیکھا تو فوراً بول پڑی میرا نام مون پری ہے  جاری ہے  ایک شہزادی کی مدد کرنے پر ظالم جادوگر نے مجھے چڑیا بنا کر میری کمر میں کیل ٹھونک دی تھی اور کہا تھا کہ جب تک کوئی انسان یہ کیل نہیں نکالے گا تب تک میں اسی حالت میں رہوں گی  اُس ظالم جادوگر نے ایک پیاری سی شہزادی کو قید کر کے اپنے محل میں رکھا ہوا ہے  وہ اس سے شادی کرنا چاہتا ہے، مگر شہزادی اُس سے شادی کرنے کیلئے کسی صورت راضی نہیں ہے  شہزاد ی بادشاہ اور ملکہ کی اکلوتی بیٹی ہے، جس وجہ سے وہ دونوں اپنی بیٹی کے لاپتہ ہونے سے بے حد پریشان ہیں  وہ دن رات اپنی بیٹی کو یاد کر کے روتے رہتے ہیں  پری نے گلفام سے شہزادی کی مدد کرنے کی التجا کی تو گلفام یہ جانتے ہوئے بھی کہ اس کام میں اُس کی جان بھی جا سکتی ہے فوراً راضی ہو گیا  مون پری نے اپنی چھڑی آگے کرتے ہوئے گلفام سے کہنے لگی آنکھیں بند کر کے اسے پکڑ لو، میں تمہیں چند لمحوں میں ہی جادوگر کے محل کے پاس پہنچا دوں گی  گلفام نے آنکھیں بند کر کے چھڑی کو پکڑ لیا اور چند لمحوں بعد اسے زور دار جھٹکا لگا تو گلفام نے آنکھیں کھول دیں  سامنے اسے کچھ فاصلے پر ایک عجیب سا محل نظر آیا  پری نے گلفام کو مخاطب کر کے کہا اس محل کے اندر شہزادی قید ہے، اور اسی محل میں ایک پنجرے کے اندر چھوٹی سی چڑیا بھی بند ہے  اس چڑیا میں جادوگر کی جان ہے، اگر تم پنجرے سے چڑیا کو نکالنے میں کامیاب ہو گئے تو سمجھ جانا کہ جادوگر کی جان تمہارے ہاتھ میں ہے  جادوگر یقینا اپنی زندگی خطرے میں دیکھ کر خوفزدہ ہو جائے گا اور تمہیں فوراً نقصان نہیں پہنچا سکے گا  مون پری، گلفام کی حفاظت کیلئے اُسے ایک انگوٹھی دیتے ہوئے بولی یہ انگوٹھی بھی اپنے پاس رکھ لو، اس سے تم پر جادو کا اثر نہیں ہو گا  گلفام نے مون پری سے انگوٹھی لے کر پہن لی اور محل میں داخل ہو گیا  اسے سامنے ہی رسیوں سے جکڑی شہزادی نظر آ گئی  شہزادی بے حد خوبصورت تھی  گلفام نے ارد گرد نظر دوڑائی تو اسے تھوڑے ہی فاصلے پر ایک پنجرہ نظر آیا  گلفام نے پہلے جلدی سے شہزادی کو رسیوں سے آزاد کیا اور پھر پنجرے میں ہاتھ ڈال کر چڑیا کو پکڑ لیا  جیسے ہی اس نے چڑیا کو پنجرے سے نکالا تو محل بہت زور سے ہلنے لگا  شہزادی نے گلفام کو بتایا کہ جادوگر کو تمہاری محل میں موجودگی کی خبر ہو چکی ہے اور اب وہ اسی طرف آ رہا ہے  اچانک ہی گلفام کے سامنے ایک خوفناک شکل کا جادوگر نمودار ہوا، جو بہت غصے میں تھا  وہ گرج دار آواز میں گلفام سے مخاطب ہوا اپنی جان کی سلامتی چاہتے ہو تو چڑیا میرے حوالے کر دو  گلفام نے ایسا کرنے سے انکار کر دیا  جادوگر نے گلفام کو ضد پر اڑے دیکھا تو وہ اس کی منت سماجت کرنے لگا، جادوگر گلفام پر کوئی حملہ کرنے سے اس لیے گریز کر رہا تھا کہ کہیں چڑیا کو کسی قسم کا نقصان نہ پہنچے  جادوگر کی منتوں کا بھی گلفام پر اثر نہ ہوا تو وہ طیش میں آ کر اُس پہ جادو کے وار کرنے لگا مگر انگوٹھی کی وجہ سے گلفام اور شہزادی پر جادو کا کوئی اثر نہ ہوا  اس سے پہلے کہ جادوگر ان پر مزید حملے کرتا، گلفام نے جلدی سے مُٹھی دبا کر چڑیا کی گردن مروڑ دی، جس سے ایک لمحے میں جادوگر ہلاک ہو گیا  اتنے میں تیز ہوا کا جھونکا آیا اور محل بھی وہاں سے غائب ہو گیا  مون پری دور سے ہی ان کو دیکھ رہی تھی  وہ گلفام کو شہزادی کے ساتھ آتے دیکھ کر فوراً ان کے قریب آ گئی  اس نے شہزادی کو سارا واقعہ سنایا تو شہزادی نے پری اور گلفام کا شکریہ ادا کیا، اور یہ بھی بتایا کہ میرا نام گل بانو ہے، آپ دونوں نے میری زندگی بچا کر مجھ پر بہت بڑا احسا ن کیا ہے اس لیے میرے ساتھ محل چلیں اور ہمیں اپنی خدمت کا موقع دیں  گلفام نے شہزادی کے ساتھ چلنے کیلئے رضامندی کا اظہار کیا تو پری نے اپنی چھڑی آگے کر دی  جسے گلفام اور گُل بانو نے آنکھیں بند کر کے تھام لیا  جھٹکے کے بعد انہوں نے آنکھیں کھولیں تو وہ ایک خوبصورت محل کے سامنے کھڑے تھے  شہزادی ان کو لے کر اندر چلی گئی  بادشاہ اور ملکہ اپنی بیٹی کو سامنے پا کر بے انتہا خوش ہوئے  شہزادی نے پری اور گلفام کے بارے میں بتایا تو انہوں نے دونوں کا شکریہ ادا کیا اور گلفام جیسے بہادر نوجوان سے شہزادی کی شادی کرنے کا اعلان کر دیا  انہوں نے گلفام کو ہی اپنے تخت کا وارث بنا دیا اور اُس کے غریب ماں، باپ کو بھی اپنے محل میں بُلا لیا  یوں شہزادی اور گلفام ہنسی خوشی زندگی بسر کرنے لگے  
طوبی خالد  عنائیہ آٹھ سال کی اپنے ماما پاپا کی بہت ہی پیاری اور معصوم سی بچی ہے  اس کی ماما نبیلہ سکول ٹیچر ہیں اور اس کے ہی سکول میں بطور استاد اپنے فرائض سر انجام دیتی ہیں  ایک روز ان کے سر میں شدید درد ہو رہا تھا  اُف آج سکول میں اس قدر کام کیا کہ اب شدید سر میں درد ہو رہا ہے  عنائیہ کی مما نے اس کے پاپا کو بتاتے ہوئے کہا  چلو کوئی نہیں، تم کھانا کھا لو  اس کے بعد دوائی لے کر چائے پی لینا، اس طرح درد ختم ہو جائے گا  جی ٹھیک ہے  کمرے میں بیٹھی ہوم ورک کرتی عنائیہ نے اپنی مما کی یہ بات سنی تو اسے احساس ہوا کہ اس کی مما کی طبیعت ٹھیک نہیں  ہمارے سکول میں منتھلی امتحانات بھی چل رہے ہیں، اسی لیے مما بہت مصروف ہوتی ہیں اور اس وجہ سے ان کے سر میں درد ہے  جاری ہے  عنائیہ نے جھٹ سے اپنا کام مکمل کیا اور کچن میں چلی گئی  جہاں اس نے جا کر اپنے ننھے ننھے ہاتھوں سے اپنی مما کیلئے چائے بنائی  خود ہی چولہا جلایا، ایک پین میں مناسب پانی ڈال کر ابال دیا، اس کے بعد بہت احتیاط سے کرسی رکھ کر اوپر کیبن سے پتی اور چینی نکالی اور مناسب انداز سے پانی میں ڈالیں اور اس کے بعد دودھ بھی صحیح مقدار میں ڈالا  پورے تین کپ چائے کے بنا کر بغیر کوئی گند ڈالے عنائیہ اندر کمرے میں لے جانے لگی جہاں اس کے پاپا نے اس کی مما کو کھانا دے کر دوائی دی اور چائے بنانے کیلئے کچن میں جانے ہی والے تھے کہ عنائیہ چائے کی ٹرے لئے دبے پاؤں اندر آ گئی  عنائیہ کو اس طرح چائے لاتے دیکھ کر یہ دونوں بہت حیران اور خوش ہوئے  عنائیہ کی مما نے کہا بیٹا یہ کہاں سے آئی اور کیسے بنائی  عنائیہ بولی مما آپ کو درد ہو رہا ہے، آپ اتنے سارے گھر اور باہر کے کام کرتی ہیں تو میں نے کہا کہ کیوں نہ میں آپ کیلئے چائے پکا لوں تاکہ آپ کے سر کی درد ختم ہو جائے  باہر بہت گرمی ہے  پاپا بھی تھکے ہوئے آئے ہیں  چائے پئیں گے تو تھکاوٹ اتر جائے گی  اس لیے یہ چائے میں نے خود پکائی  یہ سن کر دونوں بہت خوش ہوئے تو عنائیہ کے پاپا نے اسے گود میں بیٹھاتے ہوئے پوچھا بیٹا آپ کو چائے کس نے بنانا سکھائی اور میری بیٹی آپ تو ابھی بہت چھوٹی ہیں، یہ کیسے کیا  عنائیہ بولی پاپا  میں مما کو کھانا اور چائے بناتے دیکھتی ہوں تو مجھے بہت اچھا لگتا ہے کہ میں گھر کے سارے کام کروں  لیکن مما اور آپ مجھے کرنے نہیں دیتے تو آج مجھے موقع ملا تو میں نے بنا لی  تاکہ مما کو تھوڑا آرام آئے  یہ ننھی ننھی اور دل کو بھا لینے والی باتیں سُن کر دونوں بہت خوش ہوئے  پھر تینوں نے چائے پی تو سبھی نے کہا ارے واہ دل خوش کر دیا ہماری بیٹی نے، ماشاء اللہ بہت مزیدار چائے بنائی بالکل مناسب  واہ ماشاء اللہ ہماری بیٹی تو بہت بڑی ہو گئی ہے  دونوں نے کہا تو عنائیہ نے خوش ہوتے ہوئے کہا جی میں بڑی ہو گئی ہوں اوراب میں بھی مما کے ساتھ ان گرمیوں کی چھٹیوں سکول کے ساتھ ساتھ گھر کے کام بھی کیا کروں گی  یہ سن کر تینوں بہت خوش ہوئے اورعنائیہ کو بہت پیار دیا  پیارے بچو  جس طرح عنائیہ نے احساس کیا  آپ بھی احساس کریں اور آنے والی گرمیوں کی چھٹیوں میں سکول کے کام کے ساتھ ساتھ گھر کے کام بھی کریں  
صالحہ خان، ملتان  طاہر اپنی نانی کے گھر آیا ہوا تھا  وہ اپنے رشتے کے بہن بھائیوں کے ساتھ نانی کے باغیچے میں کھیل رہا تھا  تھوڑی دیر آرام کرنے کے لئے وہ ایک جگہ بیٹھ گیا  اچانک اس کے پاس سے ایک نیلی تتلی گزری  وہ انوکھی لگ رہی تھی اور جادوئی طریقے سے چمک رہی تھی  طاہر اس کو پکڑنے کے لئے بھاگتے بھاگتے گھر کے پاس والے جنگل میں چلا گیا  جب تتلی غائب ہو گئی تب اسے احساس ہوا کہ وہ گم ہو گیا ہے  اچانک اس کا سر چکرانے لگا اور وہ بے ہوش ہو گیا  جب وہ اُٹھا تو وہ جنگل پوری طرح بدل چکا تھا  گھنے اور خوف ناک پیڑوں کی جگہ اب وہ خوبصورت اور رنگ برنگے درخت تھے  جنگلی جانوروں کی آواز کی جگہ اب چڑیوں کی چہچہانے کی آواز آ رہی تھی  طاہر کے سامنے وہ تتلی دوبارہ نمودار ہوئی، لیکن وہ اب بول رہی تھی  جاری ہے  اس نے پہلے طاہر کو پریوں کے جہان میں خوش آمدید کہا، پھر وہ طاہر کو ایک جھیل کے کنارے لے گئی اور اسے تین بار انوکھا جنگل بولنے کو کہا  ایسا کرنے پر ایک دم پانی سے کئی چھوٹی چھوٹی پریاں نمودار ہوئیں  ہر پری نے طاہر کو ایک چھوٹی رنگ برنگی گولی دی  ان سے طاہر جب چاہے کوئی بھی اپنی خواہش پوری کر سکتا تھا  طاہر نے ان کا شکریہ ادا کیا  تتلی اس کو واپس چھوڑ آئی  اب طاہر جب بھی اس جنگل میں جاتا ہے تو اسے گھنے اور خوف ناک جنگل کے علاوہ کچھ بھی نظر نہیں آتا  نہ رنگ برنگے درخت، نہ نیلی تتلی اور نہ وہاں وہ پریاں ہوتی ہیں  
نذیر انبالوی  خوشی کے مارے فہد کے پاؤں زمین پر ٹک نہیں رہے تھے  اسے یقین نہیں آ رہا تھا کہ وہ ایک نئے گھر کا مالک بن گیا ہے  آبائی گھر سے اسے یوں تو بہت محبت تھی، مگر اب وہاں جگہ تھوڑی سی تنگ سی محسوس ہونے لگی تھی  تینوں بھائیوں کے بچے ابھی چھوٹے تھے، اس لئے ایک دن تینوں بھائی مل بیٹھے  بڑے بھائی فاروق نے دونوں چھوٹے بھائیوں کو مخاطب کیا یہ گھر ابو جان نے بہت محنت سے بنایا تھا، گوکہ ان کا کاروبار بہت وسیع نہیں تھا، لیکن انھوں نے تھوڑا تھوڑا کر کے کسی طرح ہمارے لئے یہ گھر بنایا تھا  اب ہم سب شادی شدہ ہیں، ماشاء اللہ سب کے بچے بھی ہیں، خواہش تو یہی ہے کہ سب یہاں مل کر رہیں، مگر شاید ایسا کرنا ممکن نہیں  فہد اور فیصل سر جھکائے بڑے بھائی کی باتیں سنتے رہے  جاری ہے  بھائی جان  آپ ہمارے بڑے ہیں، آپ جو فیصلہ کریں گے، وہ ہمیں منظور ہو گا  فہد نے نہایت ادب سے کہا  فاروق نے کچھ سوچ کر دونوں بھائیوں کو محبت بھری نظروں سے دیکھتے ہوئے جواب دیا ہم میں سے یہ گھر ایک بھائی رکھ لے اور باقی دونوں بھائی آبائی زرعی زمین بیچ کر اپنے لئے نئے مکان خرید لیں  مجھے تو کوئی اعتراض نہیں  فیصل بھی بول پڑا  پھر باہم رضا مندی سے آبائی گھر فاروق بھائی کے حصے میں آیا اور دونوں چھوٹے بھائیوں نے زرعی زمین بیچ کر ایک نئی ہاؤسنگ اسکیم میں نئے بنے مکان خرید لیے  رقم کی ادائیگی کے بعد انھیں مکانوں کا قبضہ مل گیا تھا  فہد نے اپنا سامان سمیٹنا شروع کر دیا تھا  گیلری میں دھری کتابوں کو گتے کے ڈبوں میں رکھنے کا عمل شروع ہوا تھا تو فہد کی نظر ٹکٹوں کے ایک البم پر پڑی  البم پر سنہری حروف میں حسن بھٹی کا نام نظر آ رہا تھا  طویل وقت گزرنے کے باعث سنہری حروف ماند سے پڑ گئے تھے  یہ البم دیکھ کر تو وقت گویا رک سا گیا  فہد نے کرسی پر بیٹھ کر البم کا پہلا ورق پلٹا تو گویا ماضی اس کے سامنے آ کھڑا ہوا  وہ ماضی کی انگلی پکڑ کر جماعت ہفتم میں جا پہنچا  جماعت میں کانوں پڑی آواز سنائی نہ دیتی تھی  سر حمزہ آج اسکول نہیں آئے تھے  ان کی جگہ سر فیض کو آنا تھا، انھوں نے جماعت میں آنے میں تھوڑی دیر کر دی تھی  دوسری رو میں حسن ڈیسک پر اپنی ٹکٹوں کا البم کھولے بیٹھا تھا  اس کے پاس ملکی اور غیر ملکی ڈاک ٹکٹوں کا خزانہ موجود تھا  اس کے چچا جان کا مشغلہ بھی ڈاک ٹکٹ جمع کرنا تھا  ان کی دیکھا دیکھی حسن نے بھی یہ مشغلہ اپنا لیا تھا  اس مشغلے کے لئے وہ اپنی جیب خرچ سے بہت سی رقم بھی خرچ کرتا تھا  فہد کی نظر ٹکٹوں کے البم پر پڑی تو وہ حسد میں مبتلا ہو گیا  اس وقت اسے حسن بہت بُرا لگ رہا تھا  حسد تو کسی وقت بھی انسان کو اپنی گرفت میں لے سکتا ہے  حسد نے پوری طرح فہد کو اپنی گرفت میں لے رکھا تھا  اس وقت بھی فہد کو بہت غصہ آ رہا تھا، جب سر حمزہ البم کو دیکھ کر حسن کی تعریف کر رہے تھے  فہد کا دل چاہتا تھا کہ آگے بڑھ کر البم کے پرزے پرزے کر دے  اس نے وہ وقت بہت مشکل سے کاٹا  سر حمزہ کا پیریڈ ختم ہوا تو اس کے بعد لائبریری پریڈ تھا  جب سب طلبہ لائبریری کی طرف چلے تو فہد چپکے سے دائیں طرف مڑ کر برآمدے کے ایک ستون کی اوٹ میں ہو گیا  چند منٹوں بعد وہ اکیلا جماعت میں موجود تھا  وہ جس مقصد کے لئے جماعت میں آیا تھا، وہ مقصد اس نے پورا کر لیا تھا  ٹکٹوں کا البم اس کی بغل میں تھا  خوف کے مارے تیزی سے اس کا دل دھڑک رہا تھا  وہ تیزی سے سیڑھیوں کے نیچے بنے ایک کیبن میں چلا گیا  اس کیبن میں فالتو سامان رکھا جاتا تھا  فہد نے فالتو سامان میں البم کو چھپا دیا  کچھ دیر بعد وہ لائبریری میں موجود تھا  وہ بار بار حسن کو تک رہا تھا  جب طلبہ جماعت میں واپس آئے تو حسن کو البم کے چوری ہونے کا علم ہوا  اس نے ہر طالب علم کے بیگ کی تلاشی لی  کلاس ٹیچر نے طلبہ سے پوچھا، مگر البم کا سراغ نہ ملا  چھٹی کے وقت حسن رو رہا تھا  وہ تو آنسو لیے گھر چلا گیا، جبکہ فہد خاموشی سے البم کو اپنے بیگ میں چھپا کر گھر لے آیا  وہ اپنی کامیابی پر بہت خوش تھا  البم چوری کے حوالے سے پرنسپل نے ایک ایک طالب علم سے اپنے دفتر میں بُلا کر بات کی  سب بلال پر شک کر رہے تھے  بلال اس سے قبل بھی جماعت میں مختلف چیزیں چُرا چکا تھا  فہد کے بارے میں تو کوئی سوچ بھی نہیں سکتا تھا کہ وہ چوری جیسا بڑا کام کر سکتا ہے  اس نے اپنی الماری میں البم کو چھپا لیا تھا  کچھ دن تو البم کی چوری کی بات ہوتی رہی، آخر سب کچھ معمول پر آ گیا  سب البم کو بھول گئے  حسن کو جب بھی البم کی یاد آتی، وہ آہ بھر کر رہ جاتا  میٹرک کا امتحان پاس کرنے کے بعد فہد نے کالج میں داخلہ لے لیا  سب دوست مختلف کالجز میں چلے گئے  فہد کا صرف ایک دوست عبدالعزیز سے رابطہ تھا  وہ اس کے گھر کے قریب ہی رہتا تھا  جب تعلیم مکمل ہوئی تو فہد کو ایک بینک میں ملازمت مل گئی  اس کی تمام تر توجہ اب اپنی ملازمت پر تھی  ملازمت کے بعد اس کی شادی ہو گئی اور اب وہ اپنے نئے گھر میں جانے کی تیاری کر رہا تھا  فہد البم کو دیکھتے ہوئے ماضی میں بہت دور، بہت دور نکل گیا تھا  پاپا  پاپا  اسد کی محبت بھری آواز فہد کو ماضی سے حال میں لے آئی تھی  جی پاپا کی جان  فہد نے اپنے سات سالہ بیٹے کو بانہوں میں سمیٹتے ہوئے کہا  پاپا  میرے بیگ میں عبداللہ کی کلرنگ بک آ گئی ہے، عبداللہ تصویروں میں بہت اچھے کلر بھرتا ہے، یہ دیکھیے، کاش میں بھی ایسا کر سکتا  اس نے کلرنگ بک فہد کے سامنے رکھ دی  تصویروں میں رنگ بہت عمدہ طریقے سے بھرے گئے تھے  میں یہ کلرنگ بک عبداللہ کو واپس کر دوں گا، یہ میری نہیں ہے، کلاس ٹیچر نے بتایا ہے کہ کسی کی چیز کو اس کی اجازت کے بغیر اپنے پاس نہیں رکھتے، ورنہ اللہ تعالیٰ ناراض ہوتے ہیں  میں اللہ تعالیٰ کو ناراض نہیں کرنا چاہتا  میں کل اسکول جاتے ہی یہ کلرنگ بک عبداللہ کو واپس کر دوں گا  اسد تو یہ کہہ کر کمرے سے چلا گیا، مگر فہد کو ٹکٹوں کے البم نے بے چین کر دیا  اب اسے کسی پل چین نہ تھا  اس نے فیصلہ کیا کہ وہ ٹکٹوں کا البم اس کے مالک حسن کو واپس کرے گا  پھر اس نے حسن کی تلاش شروع کی  فیس بک سے حسن کو تلاش کیا تو بہت سے حسن اس کے سامنے تھے  اب وہ ایک ایک حسن کے بارے میں معلومات حاصل کر رہا تھا  جب ایک حسن کے نام کے ساتھ تعمیرِ ملت اسکول لکھا دیکھا تو وہ بے اختیار بول اُٹھا ہاں  یہی وہ حسن ہے جس کی مجھے تلاش ہے، میں ابھی اس سے رابطہ کرتا ہوں  اگلے ہی لمحے وہ حسن کا موبائل فون نمبر ڈائل کر رہا تھا  جب حسن سے رابطہ ہوا تو فہد نے علیک سلیک کے بعد پوچھا آپ حسن بھٹی ہیں  جی  جی  میں حسن بھٹی ہی ہوں اور آپ کون صاحب ہیں  میں فہد ہوں  فہد احمد  میں آپ کا کلاس فیلو ہوں  کیا آپ کو میرا نام یاد ہے  ہاں  ہاں  کیوں نہیں  وہ سنہرے بالوں والا لڑکا، وہ بہت اچھا مقرر تھا  حسن بھٹی کی بات سن کر فہد نے فوراً کہا  جی  جی  میں وہی ہوں، سنہرے بالوں والا فہد  پھر دونوں میں باتوں کا سلسلہ چل نکلا  پندرہ بیس منٹ ان کے درمیان گفتگو ہوئی  ملاقات کے لئے وقت اتوار کا دن طے پا گیا  فہد کو اب بڑی بے چینی سے اتوار کے آنے کا انتظار تھا  اس نے ٹکٹوں کے البم کو ایک خوبصورت بیگ میں رکھا  اس پر ایک کمپوز شدہ عبارت لکھی  یہ عبارت نہیں معافی نامہ تھا، اپنی غلطی کا اعتراف تھا  اتوار کو دونوں سمندر کے کنارے ایک ہوٹل میں موجود تھے  کھڑکی سے سمندر کی لہروں کو آسانی سے دیکھا جا سکتا تھا  فہد نے جب بیگ حسن کے سامنے رکھا تو اس نے سوالیہ نظروں سے فہد کی طرف دیکھا اور پھر عبارت کو پڑھ کر بیگ کھول کر البم کو نکالا  اب حسن پر ہر بات واضح ہو چکی تھی  چند سیکنڈ وہاں خاموشی چھائی رہی  حسن نے البم کے ایک ایک صفحہ کو اُلٹ پلٹ کر دیکھا  ماضی کا ایک ایک لمحہ اس کی آنکھوں کے سامنے گردش کرنے لگا تھا  حسن نے بغیر کچھ کہے ہوئے، فہد کے معافی نامہ پر دستخط کر دیے  فہد کو معافی ملی تو وہ خوشی سے پھولے نہیں سما رہا تھا  دونوں جب ہوٹل سے نکلے تو معافی نامہ فہد کی جیب میں اور ٹکٹوں کا البم حسن کے ہاتھوں میں تھا  دونوں بہت خوش تھے  ایک کو معافی اور دوسرے کو چوری ہوا البم جو مل گیا تھا  
ماہروز خان  ببلو ایک شرارتی سا بچہ تھا، جسے تتلیاں اور پرندے پکڑنے کا بہت شوق تھا  گھر والے اسے بہت سمجھاتے، لیکن وہ کسی کی نہیں سنتا  ایک دن پارک میں کھیلتے کھیلتے اسے ایک پیاری رنگ برنگی سی تتلی اُڑتی نظر آئی، جسے دیکھتے ہی وہ اسے پکڑنے کے لئے بھاگنے لگا  اس بار ببلو نے آخر پکڑ ہی لیا اور اسے ایک شیشے کے جار میں بند کر کے گھر لے آیا  بے چاری تتلی تڑپتی رہی، لیکن ببلو اپنی خوشی میں خوش تھا  جاری ہے  اگلے دن وہ اپنے امی ابو کے ساتھ پارک میں کھیلنے گیا تو کھیلتے کھیلتے وہ اپنے امی ابو سے دور چلا گیا، جہاں اسے ایک دیو نے پکڑ لیا  دیو اسے اپنے محل میں لے آیا  اس نے ببلو کو ایک پنجرے میں بند کر دیا  ببلو بہت رویا اور دیو کی بہت منتیں کیں کہ وہ اسے آزاد کر دے، لیکن دیو نے اس کی ایک نہ سنی  وہ روتا رہا اور پھر ببلو کی آنکھ کھل گئی  آنکھ کھلتے ہی اس نے خدا کا شکر ادا کیا کہ یہ سب خواب تھا  وہ جلدی سے بستر سے اُٹھا اور تتلی کو جار سے آزاد کر دیا اور گھر والوں سے وعدہ کیا کہ وہ اب کبھی کسی تتلی یا پرندے کو قید نہیں کرے گا، کیونکہ اسے آزادی جیسی نعمت کی قدر ہو گئی تھی  
پروفیسر خلیل جبار  مرغی فارم میں سفید مرغیاں دور سے دیکھنے میں بہت حسین منظر پیش کر رہی تھیں  یہ چھ ہزار مرغیاں تھیں، جنہیں ایک ہفتے بعد فروخت کیا جانا تھا  مرغی فارم کے مالک فیصل نے مرغیوں کی فیڈ کی چالیس بوریاں دو دن قبل ہی منگوائی تھیں  وہ نہیں چاہتا تھا مرغیوں کی خوراک میں کسی قسم کی کوئی کوتاہی برتی جائے  فیصل کی ذاتی دلچسپی کی وجہ سے مرغیوں میں کسی قسم کی کوئی بیماری نہیں آئی تھی اور مقررہ وقت میں مرغیاں تیار ہو گئی تھیں  مرغی فارم سے کچھ دور پہاڑی سلسلہ تھا  فارم کی حفاظت کے لئے ہر طرح کا انتظام کیا گیا تھا، تاکہ بارش کا پانی مرغی فارم میں داخل نہ ہو سکے  آج بھی فیصل مرغی فارم آیا ہوا تھا  اس نے فارم کے چوکیدار کی طرف دیکھا اور مسکراتے ہوئے پوچھا مرغی فارم میں سب خیریت ہے نا  سر  مرغی فارم میں ہر طرح کا انتظام موجود ہے سب سے بڑی بات مرغیوں کی فیڈ ہر وقت موجود رہتی ہے  جاری ہے  دیکھو، مرغیاں کیسا حسین منظر پیش کر رہی ہیں، ایسا محسوس ہوتا ہے کہ جیسے آسمان سے پریاں زمین پر اُتر آئی ہیں  ہاں لگ ایسا ہی رہا ہے  چوکیدار نے مالک کی بات کی تائید کی  فیصل کچھ دیر مرغی فارم میں رہ کر گھر کی جانب روانہ ہو گیا  موٹر سائیکل چلاتے ہوئے فیصل سوچ رہا تھا کہ اس نے مرغیوں کا کاروبار کرنے کا جو فیصلہ کیا تھا، وہ درست فیصلہ تھا  دوستوں نے اسے بہت ڈرایا تھا کہ اس کام میں بڑے بڑے سرمایہ داروں کا سرمایہ ڈوب جاتا ہے  فیصل کو چیلنجوں کا سامنا کرنے کا شوق تھا، اس لئے دوستوں کے سمجھانے کے باوجود اس نے اس کام کو چیلنج کے طور پر قبول کیا اور اس کام میں کامیاب ہو چکا تھا  مرغیاں اگلے ہفتے فروخت ہونے پر اس کے پاس پیسہ ہی پیسہ آ جاتا اس بار فیصل کا ارادہ تھا کہ مرغیوں کی موجودہ تعداد سے بھی زیادہ مرغیاں پالے  فیصل ایک سرکاری سیکنڈری اسکول میں بچوں کو پڑھاتا تھا وہ اپنی تنخواہ سے خوش نہیں تھا  اسکول سے ملنے والی تنخواہ میں مشکل سے گزر بسر ہوتی تھی  فیصل کے علم میں یہ بات آئی کہ مرغی کے کام میں بہت پیسہ ہے  لوگ اس کام سے کروڑ پتی بن گئے ہیں  اس کی باتوں سے فیصل بہت متاثر ہوا اور اس نے مرغی فارم کھولنے کا ارادہ کر لیا  سرکاری ملازم ہونے کی وجہ سے اسے سود پر 20 لاکھ تک کا قرضہ آسانی سے مل سکتا تھا  لون کی درخواست جلد منظور ہو گئی اور اس کے اکاؤنٹ میں 20 لاکھ روپے کی رقم آ گئی  اب فیصل بہت خوش تھا  جب اس کے والد نے مرغی کے کاروبار کا پتا چلا تو انھوں نے پوچھا تمہارے پاس اتنا سرمایہ ہے  نہیں  پھر کیسے یہ کام کرو گے  ابا جان  میں نے بینک سے قرض لیا ہے  بیٹے  میری ایک بات یاد رکھنا کوئی ایسا کام نہ کرنا جس سے اللہ ناراض ہو جائے  ابا جان نے کہا  ایسا کون سا کام ہے، جس کے کرنے سے اللہ تعالیٰ ناراض ہو جاتا ہے  فیصل چونکا  جیسے لوگ جلدی ترقی کرنے کے چکر میں بینک سے سود پر قرض لے لیتے ہیں، اس لئے جس کام میں اللہ تعالیٰ کی ناراضگی شامل ہو جائے وہ کاروبار چلتا نہیں ہے  انسان تو کیا ملک تباہ و برباد ہو جاتا ہے  ابا جان نے کہا  برسات کا سلسلہ شروع ہو گیا تھا  فیصل مطمئن تھا کہ بارش سے اس کا مرغی فارم متاثر نہیں ہو گا  فیصل بیٹے  شہر میں بارشیں شروع ہو چکی ہیں تم نے مرغیوں کو بارش کے پانی سے بچانے کا کوئی اہتمام کیا ہے  ابا جان  بے فکر رہیں، میں نے بہت بہترین انتظام کر لیا ہے کہ بارش کا پانی فارم میں داخل نہیں ہو گا  فیصل نے پُراعتماد لہجے میں کہا  پھر بھی فارم کا جائزہ لے لو  نشیبی علاقوں میں پانی کھڑا ہو گیا ہے، حالانکہ آج بارش کا دوسرا ہی روز ہے  بارش توقع سے زیادہ ہو رہی ہے اور پانی کو نکالنے کا کوئی بہتر انتظام بھی نہیں ہے، اس لئے میں موبائل فون پر ہی چوکیدار سے رابطے میں ہوں  تیسرے دن بھی بارش کا نہ رکنے والا سلسلہ جاری تھا  وہ آج اسکول بھی نہیں جا سکا تھا  صبح فیصل نے چوکیدار سے بات کی بارش کی کیا صورتِ حال ہے  علاقے میں بارش کا پانی جمع ہے اور پہاڑوں پر سے بھی پانی نیچے علاقے میں آ رہا ہے  اسی لئے میں نے فارم میں ایسا انتظام کیا ہے پہاڑوں اور علاقے کا پانی مرغی فارم میں داخل نہ ہو  فیصل نے کہا  فیصل بے فکر ہو کر سونے چلا گیا  رات کو موبائل کی گھنٹی بجنے پر فیصلہ ہڑبڑا کر اُٹھ کھڑا ہوا  چوکیدار کا فون تھا  خیریت، اس وقت فون کر رہے ہو  صاحب سب کچھ تباہ ہو گیا  سب کچھ تباہ ہو گیا یہ کیا کہہ رہے ہو  صاحب  پانی فارم میں داخل ہو گیا، سب مرغیاں ہلاک ہو گئیں ہیں  کیا کہہ رہے ہو پانی اندر کیسے آ گیا  زمین کو پھاڑ کر اس کے اندر سے پانی پھوٹ پڑا ہے، پانی نے مرغیوں اور ان کی خوراک سب کو برباد کر دیا ہے  ایک لمحے کو فیصل کا سر چکرا کر رہ گیا، اس کی کچھ سمجھ میں نہیں آ رہا تھا، یہ سب کیسے ہوا، وہ ہمت کرتے ہوئے بولا تم تو خیریت سے ہو نا  جی سر  خدا کا شکر ہے، میں بچ گیا ہوں  چوکیدار نے کہا  یہ خبر فیصل کے لئے کسی قیامت سے کم نہ تھی  وہ واقعی برباد ہو گیا تھا  اس کی سمجھ میں نہیں آ رہا تھا کہ یہ کیسے ہو گیا  اس نے تو اپنی طرف سے خوب محنت کی تھی اور ہر طرح کا انتظام کیا تھا  وہ دونوں ہاتھوں سے سر پکڑے غمزدہ حالت میں بیٹھا تھا کہ اس کے ابا کمرے میں داخل ہوئے  کیا ہوا بیٹا  ابا جان  میں برباد ہو گیا  یہ کہتے ہوئے اس کی ہچکیاں بندھ گئیں  ابا اسے تسلی دینے لگے پھر یکا یک وہ خاموش ہو گیا اور بھیگی نظروں سے ابا جان کی طرف دیکھا  ابا جان  مجھے معاف کر دیں  میں نے اللہ سے جنگ کی اور مجھے سزا مل گئی  یہ کہتے ہوئے فیصل نے پوری بات ابا جان کو بتا دی  ابا نے کہا اس کا مطلب ہے اللہ تعالیٰ تم سے محبت کرتا ہے، جبھی تو اس نے تمہیں دنیا ہی میں سزا دے دی، اب اس کے حضور توبہ کرو، اللہ نے چاہا تو وہ تمہارا یہ دنیاوی نقصان کسی اور ذریعے سے فائدے میں تبدیل کر دے گا  
ملک محمد احسن  ایک دفعہ کا ذکر ہے کہ ایک بادشاہ اور اُن کا بیٹا سلیمان تھا  سلیمان جانوروں کے درمیان ہونے والی گفتگو کو سمجھ لیتا تھا  وہ مچھلی، بھیڑوں اور کیڑوں کے درمیان ہونے والی گفتگو کو سمجھ گیا  بادشاہ پوری دنیا کا سفر کرتا تھا اور اپنے بیٹے سلیمان کو اپنے ساتھ لے جاتا تھا کیونکہ وہ چاہتا تھا کہ سلیمان ان سے حکمت سیکھے  لوگ ہر وقت بادشاہ کے پاس اپنے مسائل کے لئے آتے تھے  اگر انھیں کسی قسم کی پریشانی ہوتی تو وہ بادشاہ کے پاس آتے  اور بادشاہ ہمیشہ بہت غور سے سنتا تھا  اور اسی طرح سلیمان بھی سنتا تھا  ایک دن جب سلیمان کی عمر گیارہ سال تھی، کچھ آدمی ایک مسئلہ لے کر آئے  ایک چرواہا اور ایک کسان اور بھیڑوں کا ایک ریوڑ آ گیا  جاری ہے  سلیمان کو بھیڑ بہت پسند تھی  ان کے پاس اُون کے خوبصورت کوٹ تھے  بھیڑیں بیں بیں کرتی رہیں اور وہ انھیں سمجھ گیا  پہلا آدمی غصے میں تھا  اس کے چہرے پر غصہ تھا، اور وہ بڑی اونچی آواز میں بولا  وہ آدمی  اس کے جانور میرے باغ میں آئے  انھوں نے میرا سارا پھل کھا لیا  میرے سارے پودے  گاجر  میٹھا دھنیا  بادشاہ چرواہے کی طرف متوجہ ہوا  چرواہا بھی ناراض تھا  چرواہا بھیڑوں کی طرف متوجہ ہوا اور کہا، تو تم اس آدمی کے باغ میں گئے اور اس کے پودے کھا گئے  بھیڑوں نے یہ سنا اور مڑ کر ایک دوسرے سے سرگوشی کی  اَن نَن  نَن نَن  نَن نَن  تمھیں میٹھے پودے یاد ہیں  تمھیں میٹھا دھنیا یاد ہے  اوہ میرے خدایا  وہ بہت لذیذ تھا  سلیمان سمجھ گیا  اس نے بادشاہ کو بتایا کہ وہ کیا کہہ رہی ہیں  چنانچہ بادشاہ نے حکم دیا  میرا نتیجہ یہ ہے کہ اس کسان کے پودے تباہ ہو گئے ہیں  اور اس کے پاس کھانے یا بیچنے کے لئے کچھ نہیں بچا ہے  اس لئے میں فیصلہ کرتا ہوں کہ وہ آدمی تمام بھیڑیں اس آدمی کو دے گا  چرواہا گر پڑا اور رونے لگا  میری زندگی برباد ہو گئی  بس برباد ہو گئی  بھیڑوں کے بغیر چرواہا کیا ہے  بھیڑوں کے بغیر چرواہا کیا ہے  بھیڑیں آپس میں باتیں کرنے لگیں  نَن نَن  نَن نَن  نَن نَن  چرواہا ہم سے بہت پیار کرتا ہے  ہم اپنے چرواہے پر یہ مصیبت کیسے لا سکتے ہیں  سلیمان نے یہ سب کچھ بادشاہ کو بتایا  اور آخر کار بادشاہ نے بڑی مسکراہٹ کے ساتھ کہا، اب پودے برباد ہو گئے ہیں  اور کسان کے پاس نہ بیچنے کے لئے کچھ ہے نہ کھانے کو  لیکن پھر بھی اس کی اپنی زمین ہے  اس لئے اگر چرواہا اپنی ساری بھیڑیں کسان کو دے دے تو اس کے پاس کچھ نہیں ہو گا  تو یہ بھی انصاف نہیں ہے  چرواہا زمین کی دیکھ بھال کرے گا  وہ بیج بوئے گا  وہ فصلوں کی دیکھ بھال کرے گا  اس وقت، کسان بھیڑوں کی دیکھ بھال کرے گا  وہ ہماری اون استعمال کے لئے حاصل کرے گا اور جب تمام سبزیاں اور اناج دوبارہ اُگائے جائیں گے تو وہ ضائع ہونے والی فصل کی ادائیگی کرے گا تاکہ دوبارہ کام شروع کر سکے  چرواہا مسکرایا  کسان بھی مسکرایا  بادشاہ بھی مسکرایا  اور بھیڑیں خوشی سے یہ کہتے ہوئے واپس لوٹ گئیں، باہ باہ باہ  
زین خان  کسی جنگل میں ایک درخت پر کوے کا گھونسلا تھا  کوے بہت ہنسی خوشی رہتے تھے اسی درخت کے نیچے ایک درخت کے تنے میں خرگوش بھی رہتا تھا  جب بھی بارش اور سردی ہوتی تو خرگوش اس درخت میں چھپ جاتا اور شکاری جانوروں سے بھی محفوظ رہتا  کوے اور خرگوش آپس میں بہت اچھے دوست تھے دونوں مشکل وقت میں ایک دوسرے کی مدد کرتے تھے  ایک دن خرگوش جنگل میں کھانے کی تلاش میں نکلا تو ایک سانپ اس کے درخت کے تنے میں آ کر رہنے لگا خرگوش جب واپس اپنے گھر لوٹا اس نے دیکھا کہ درخت کے تنے میں سانپ ہے تو وہ بہت پریشان ہوا کہ اب کیسے اس سانپ سے چھٹکارا حاصل کرے سانپ کو بہت بھوک لگی تھی سانپ نے دیکھا درخت پر کوؤں کا گھونسلا ہے  وہ اس درخت پر چڑھا اور گھونسلے سے کوؤں کے انڈے کھا گیا اور درخت سے نیچے آ کر درخت کے تنے میں چھپ گیا  جاری ہے  کوے جب اپنے گھونسے میں واپس لوٹے تو انھوں نے دیکھا کہ ان کے گھونسلے میں انڈے نہیں ہے خرگوش نے کوؤں کو بتایا کہ ان کے گھونسلے میں سانپ آیا تھا اور اس نے انڈے کھائے کوؤں کو بہت غصہ آیا اور انھوں نے سانپ سے بدلہ لینے کی ٹھان لی  ایک دن خرگوش کھانے کی تلاش میں ایک سیب کے درخت کے پاس پہنچا جہاں بہت سے سیب لگے ہوئے تھے لیکن خرگوش درخت سے سیب نہیں توڑ سکتا تھا  اس نے کوؤں سے کہا کوے اڑ کر اس درخت کے اوپر سے سیب توڑ کر نیچے پھینکے لگے تو خرگوش سیب اٹھا کر اپنے گھر کی طرف جانے لگا تو جنگل میں ایک لومڑی کھانے کی تلاش میں گھومتی پھر رہی تھی اس کی نظر اس خرگوش پر پڑی تو لومڑی خرگوش کو پکڑنے کے لئے اس کے پیچھے بھاگی خرگوش بھاگ کر گھنی جھاڑیوں میں چھپ گیا  لومڑی خرگوش کو تلاش کرتے ہوئے اس جگہ پہنچی جہاں خرگوش رہتا تھا  کوؤں نے سانپ سے بدلہ لینے کی ترکیب سوچی اور لومڑی سے کہا تمھیں کس کی تلاش ہے ہم تمہاری مدد کرے گے کوؤں کی بات سن کر لومڑی بہت خوش ہوئی اور لومڑی نے کوؤں سے کہا کہ ایک خرگوش میرے سیب کے درخت سے سیب چوری کر کے لایا ہے  کوؤں نے کہا کیوں نہیں خرگوش کو اس کی سزا ملنی چاہیے لومڑی بہت خوش ہوئی  کوؤں نے لومڑی سے چلاکی کی اور لومڑی سے کہا خرگوش اس درخت کے تنے میں چھپا بیٹھا ہے اس کے پاس سیب بھی ہے لومڑی نے درخت کے تنے میں منہ ڈالا تو دیکھا اندر سانپ نے لومڑی پر حملہ کر دیا اور لومڑی کو ڈس لیا لومڑی نے غصے سے سانپ کو اپنے تیز دانتوں اور پنجوں سے چیر پھاڑ دیا سانپ مر گیا لومڑی کو بہت بھوک لگی تھی اس نے سانپ کو کھا لیا زہریلا سانپ کھانے کی وجہ سے لومڑی بھی مر گئی  اس طرح کوؤں کو سانپ سے اور خرگوش کو لومڑی سے چھٹکارا مل گیا  کوے اور خرگوش ہنسی خوشی رہنے لگے  
دانیال خان  محلہ گلزار آباد کا آم کا درخت بستی کی پہچان بن چکا تھا  یہ درخت نہ صرف سایہ فراہم کرتا تھا بلکہ اس کے رس بھرے پھل انسان و حیوان سب کے لئے خوراک کا سبب بنتے تھے  بچے اس کے نیچے کھیلتے، گاؤں کے بزرگ اس کے سائے میں گپ شپ کرتے اور سب سے بڑھ کر یہ کہ پرندے اس کی شاخوں میں گھونسلے بناتے تھے  اس درخت کو گاؤں کے چوپال کی حیثیت حاصل ہو چکی تھی  ایک دن خبر آئی کہ علاقے کے خان صاحب نے فیصلہ کیا ہے کہ اس درخت کو کاٹ کر اس جگہ پر ایک دفتر بنایا جائے گا  خان صاحب کے پاس دولت کی ریل پیل تھی، وہ علاقے کی ہر چھوٹی بڑی چیز کو اپنی ملکیت سمجھتے تھے  محلے والے ان کے رویے سے ہمیشہ خائف رہتے مگر اس بار معاملہ مختلف تھا  خان صاحب نے اپنے نوکروں کو حکم دیا کہ یہ کارروائی رات کے اندھیرے میں اس وقت کی جائے جب بستی والے سو رہے ہوں  جاری ہے  خان صاحب کے عملے نے رات کے اندھیرے میں درخت کاٹنے کا سامان تیار کر لیا  مگر یہ خبر محلے کے چوکیدار یعنی محلے کے کتے چپالو تک پہنچ گئی  چپالو اپنی جاسوس آنکھوں سے ہر حرکت پر نظر رکھتا تھا  اس نے فوری طور پر اپنے دوست، کوے کاگا اور بلی منی کو بھی خبر دے دی  رات کو جب مزدور درخت کاٹنے کے لئے پہنچے تو اچانک آسمان سے کاگا کی قیادت میں پرندوں کا جھنڈ نمودار ہوا اور شور مچانا شروع کر دیا  پرندوں کا شور مچانا اس بات کی علامت ہوتا ہے کہ کوئی خطرہ ہے  دوسری طرف منی بلی نے اپنی ساتھیوں کی مدد سے مزدوروں کی طرف غرانا شروع کر دیا  باقی کی کسر چپالو اور اس کے ساتھیوں نے بھونک کر پوری کر دی اور محلے والوں کو جگا دیا  کچھ ہی دیر میں محلے والے جمع ہو گئے اور مزدوروں کو بھگا دیا  خان صاحب کو جب یہ خبر ملی تو وہ غصے سے آگ بگولا ہو گئے لیکن محلے والوں کی یکجہتی اور درخت کے محافظوں کی بہادری کے سامنے وہ کچھ نہ کر سکے  اگلی صبح آم کا درخت اپنی شاخوں کو ہوا میں یوں ہلا رہا تھا جیسے خوشی کا اظہار کر رہا ہو  چپالو، کاگا اور منی درخت کے نیچے سو رہے تھے اور محلے والے انہیں دیکھ کر مسکرا رہے تھے  خان صاحب کی گاڑی نے درخت سے بچتے ہوئے راستہ بدل لیا تھا  پیارے بچو  یہ کہانی ثابت کرتی ہے کہ اگر اتحاد ہو تو بڑے سے بڑا خطرہ بھی ٹالا جا سکتا ہے  درخت ہمارا قیمتی ورثہ ہیں اور ان کو کاٹنے سے بچانا چاہیے بلکہ مزید درخت لگانے چاہئیں تاکہ ماحولیاتی تبدیلیوں کے اثرات سے محفوظ رہا جا سکے  
روحی حمید  ایک دفعہ کا ذکر ہے ایک غریب شخص ریگستان میں سفر کر رہا تھا اسے بہت بھوک اور پیاس لگی تھی  اس کے پاس کھانا اور پانی بھی موجود نہیں تھا  وہ بہت پریشان تھا اس ویران ریگستان میں پانی اور کھانا کہاں سے حاصل کرے  چلتے چلتے اس کی نظر ایک جنگلی مرغ پر پڑی  وہ بہت خوش ہوا  اور مرغ کے پاس پہنچا اور اسے کہنے لگا  چلو کھانے کو کچھ ملا  جو قسمت میں ہو وہ مل ہی جاتا ہے  مرغ نے اس کی بات سن کر اسے جواب دیا  قسمت سے زیادہ اگر تم اپنی ذہانت کا استعمال کرو تو تم اپنی قسمت کو بھی بہتر بنا سکتے ہو  اس شخص نے مرغ سے کہا تم چاہتے ہو کہ میں تمھیں نا کھاؤں اور بھوکا رہوں  مرغ نے اس شخص سے کہا  سوچ لو میں تمہارے لیے ایک وقت کا کھانا ہوں اگر تم مجھے نا کھاؤ اور تھوڑا صبر کر لو تو ہو سکتا ہے تمہاری تقدیر بدل جائے اور تمہاری قسمت میں بہت بہتری ہو  جاری ہے  اس غریب شخص کو کبھی کبھار گوشت کھانے کو ملتا تھا اس لیے وہ لالچ میں آ گیا  اس شخص نے مرغ سے کہا نہیں میں تمھیں ضرور کھاؤں گا  آج مجھے بہت دنوں بعد گوشت کھانے کو ملا  اس نے سوچا اگر مرغ کو ذبح کر کے اس کا گوشت اپنے پاس رکھ لیتا ہوں کیونکہ ابھی آگ جلانے کا سامان نہیں اور کہیں یہ مرغا اڑ نہ جائے اتنی دیر میں ایک اور شخص سواری پر سوار اس کے پاس سے گزرا تو پہلے شخص نے اسے آواز دی اور کہا مجھے بہت بھوک لگی ہے اور کھانے کو کچھ نہیں میرے پاس یہ مرغا ہے لیکن آگ جلانے کا سامان نہیں اس لیے میں اسے ابھی نہیں کھا سکتا اگر تم مجھے کچھ کھانے کو دے دو تو میں اس مرغے کو ذبح کر کے تمھیں بھی کھلاؤں گا  اس نے سوچا کیوں نا کھانے کے بدلے میں اس شخص سے مرغا لے لوں اور اسے کھانا دوں یہ بہت نایاب مرغا ہے اور اچھے داموں بک جائے گا اور میں اور بھی ضرورت کی چیزیں خرید سکوں گا  اس گدھے پر سوار شخص نے مرغ والے سے کہا  تم کھانا پانی لے لو اور مجھے یہ مرغ دے دو  اس شخص نے جلد بازی میں مرغ کے بدلے اس سے ایک وقت کا کھانا اور پانی لے لیا اور اپنی قسمت پر بہت خوش ہوا  ریگستان سے تھوڑا دور ایک چھوٹا سا شہر آباد تھا  جہاں ایک بہت مالدار سوداگر رہتا تھا جب وہ دونوں سفر کر کے اس شہر تک پہنچے تو وہ شخص نے مرغا فروخت کرنے کے لئے اس سوداگر کے پاس گیا اس سوداگر کے پاس بہت نایاب اور قیمتی مرغے تھے اس سوداگر کو اعلیٰ نسل کے مرغے پالنے کا شوق تھا جب شخص مرغا لے کر اس سوداگر کے پاس پہنچا تو سوداگر بہت خوش ہوا اور اس شخص سے منہ مانگی قیمت پر مرغا خریدا اور اسے تھیلی بھر چاندی کے سکے دیئے وہ بہت خوش ہوا  بازار سے بہت سی ضرورت کی قیمتی چیزیں خریدی اور کھانے کا سامان اور بہت سے سکے بچ گئے  اور دوسرا جب اس شہر پہنچا تو اس نے لوگوں سے مدد کی اپیل کی لوگوں نے اس شخص سے کہا کہ اس شہر میں سوداگر ہے وہ بہت مالدار ہے وہ تمہاری ضرور مدد کرے  وہ شخص جب اس سوداگر کے پاس پہنچا تو اس نے سوداگر سے کہا میں بہت غریب ہوں اور مجھے بہت بھوک لگی ہے مجھے کھانے کو کچھ دے دو  سوداگر نے اس غریب شخص سے کہا مجھے مرغوں کی دیکھ بھال کے لئے ایک شخص کی ضرورت ہے تم میرے مرغوں کی دیکھ بھال کیا کرو اس کے بدلے میں تمہیں تین وقت کا کھانا دیا کروں گا وہ شخص بہت خوش ہوا  اور جب وہ مرغوں کو دانہ اور پانی ڈالنے کے لئے ان کے پاس آیا تو اس نے دیکھا وہ مرغا بھی وہاں موجود تھا مرغا اس شخص پر بہت ہنسا اور اس نے اس شخص سے کہا  پہلے میں تمہاری قسمت میں تھا اور تم نے صبر نہیں کیا اور اپنی ذہانت کا استعمال نہیں کیا تم مجھے اپنی قسمت سمجھ کر اپنی بھوک مٹانا چاہتے تھے لیکن دوسرے شخص نے صبر کیا اور اپنی ذہانت سے مجھے فروخت کر کے بہت سے پیسے کمائے اور اپنی قسمت بہتر بنا لی  تم آج بھی صرف اپنی سوچ کی وجہ سے صرف دو وقت کی روٹی کی خاطر اسی مقام پر ہو  اور تم دوسروں کے محتاج ہو اگر تم بھی صبر اور ذہانت کا استعمال کرتے تو مجھ سے بہت فائدہ حاصل کرتے  آج تم بھی اپنی قسمت بہتر بنا سکتے تھے وہ شخص اپنی سوچ پر بہت پچھتایا  دوسرا شخص شہر بھر قیمتی اور نایاب مرغے خریدتا اور سوداگر کو مہنگے داموں فروخت کرتا اور بہت مالدار ہو گیا  
دانیال حسن چغتائی  دور دراز کی پہاڑیوں میں ایک چھوٹا سا گاؤں تھا  چھوٹے چھوٹے گھر تھے  سبز لہلہاتے کھیت تھے  علی نام کا ایک لڑکا وہاں رہتا تھا  علی بہت بہادر تھا  علی معمول کے مطابق اپنے دوستوں کے ساتھ کھیل رہا تھا  سب دوست چھپن چھپائی کھیل رہے تھے  کچھ بچے کھیت میں اور کچھ جنگل میں چھپ گئے  علی بھی ان بچوں کے ساتھ چھپ گیا  جنگل میں اسے زمین پر پڑی ایک سنہری چیز دکھائی دی جو سورج کی روشنی کی وجہ سے خوب چمک رہی تھی  جب علی نے قریب جا کر اسے غور سے دیکھا تو معلوم ہوا کہ وہ سنہری سکہ تھا  علی کی آنکھیں حیرت سے پھیل گئیں  جیسے ہی علی نے اس سکے کو زمین سے اٹھایا، اسے ایک عجیب سی سنسنی محسوس ہوئی  ایک جادوئی آواز نے اس کے کان میں سرگوشی کی، اب سے ہر چیز جو تم چھوؤ گے، سونا بن جائے گی  جاری ہے  علی پُرجوش ہونے کے ساتھ ساتھ خوفزدہ تھا  وہ نہیں جانتا تھا کہ اس جادوئی سکے کے ساتھ کیا کرنا ہے  جیسے ہی علی نے سونے کا سکہ تھاما، اسے اپنی آنکھوں پر یقین نہیں آیا  اس نے خود سے پوچھا کیا ایسا ہو گا  کیا میں ہر چیز کو سونے میں بدل سکتا ہوں  اس نے جنگل کے چاروں طرف نظر دوڑائی، سوچا کہ پہلے کس چیز کو چھوئے  علی نے سکے کی طاقت کو جانچنے کا فیصلہ کیا  سب سے پہلے اس نے ایک پتے کو چھوا تو وہ سونے میں بدل گیا  اس نے ایک چٹان کو چھوا وہ بھی سونے میں بدل گئی  علی کا جوش بڑھ گیا اور اس نے ان تمام حیرت انگیز چیزوں کا تصور کرنا شروع کر دیا جن کو وہ سونے میں بدل سکتا تھا  ہر تجربے کے ساتھ علی کو اپنی نئی طاقت کے نتائج کا احساس ہونے لگا  اس نے خوبصورت پھول کو چھوا تو وہ اپنی خوشبو اور نازک خوبصورتی کو کھو کر سونے میں بدل گیا  اس نے گھونسلے کو چھوا تو وہ سونا بن گیا، جس سے پرندے بے گھر ہو گئے  علی کو ندامت اور اداسی کا احساس ہونے لگا  وہ سمجھ گیا کہ اس کی طاقت صرف تحفہ نہیں بلکہ ذمہ داری بھی ہے  اس نے اپنے گاؤں کے بارے میں سوچا کہ کس طرح اس کی طاقت گاؤں والوں کی مدد کر سکتی ہے، لیکن اسے سمجھداری سے استعمال نہ کیا جائے تو اس سے نقصان بھی ہو سکتا ہے  وہ بروقت سمجھ گیا تھا اور یوں اس نے سکہ گاؤں والوں کی فلاح و بہبود کیلئے استعمال کرنا شروع کر دیا تھا  
سمیرا نیاز صدیقی  ارے بھئی، اب لے بھی آؤ چائے  انتظار کرتے کرتے میرے بال مزید سفید ہو گئے ہیں  ممتاز صاحب بے صبری سے شام کی چائے کا انتظار کر رہے تھے  لمحے بھر کی دیر بھی انھیں صدیوں کے برابر لگتی تھی  یہ رہی آپ کی چائے  ان کی اہلیہ نے چائے پیش کرتے ہوئے کہا  ممتاز صاحب جتنے بے صبر تھے  ان کی اہلیہ اتنی ہی تحمل مزاج اور صبر والی تھی  ممتاز صاحب نے حسبِ عادت گرم گرم چائے ہونٹوں سے لگائی اور بلند آواز سے چسکیاں لینے لگے  ابو  چائے تھوڑی سی ٹھنڈی کر کے بھی تو پی جا سکتی ہے  ممتاز صاحب کی بیٹی نے ٹوکا، جس کے کانوں میں چائے کی چسکیاں زور و شور سے گونج رہی تھیں  بیٹا  میں یہ عادت پچیس سال سے برداشت کر رہی ہوں، یہ ختم نہیں ہو سکتی  جاری ہے  آمنہ بیگم اپنا تجربہ بیان کرنے لگیں  پتا نہیں تم لوگوں کو میری چائے سے کیا اُلجھن ہے  باہر ہوٹل میں جا کر دیکھو کیسے کیسے پڑھے لکھے لوگ اس بھی زیادہ آواز سے چائے پیتے ہیں  ممتاز صاحب نے چڑتے ہوئے کہا  تو ابو  ایک بار ہم نالائقوں کی طرح بھی پی کر دیکھ لیں  ماہم ابو کو تنگ کرنے لگی  ارے بھئی، تم لوگ مجھے میرے طریقے سے چائے پینے دو  کمرا ایک مرتبہ پھر ممتاز صاحب کی چسکیوں سے گونجنے لگا  ریٹائرمنٹ کے بعد ممتاز صاحب کا زیادہ تر وقت گھر سے باہر دوستوں میں گزرتا تھا  دوست احباب کے ساتھ حالاتِ حاضرہ پر تبصرہ، سیاست پر بے سر و پا رائے زنی اور بگڑتے ہوئے نوجوان ان کی گفتگو کے اہم موضوعات تھے، جس کے باعث وقت گزرنے کا پتا ہی نہیں چلتا تھا، لیکن کچھ عرصے سے ان کے معمول میں تبدیلی آ گئی تھی، جسے سب نے محسوس کیا تھا  آج کل آپ جلد ہی گھر آ جاتے ہیں  سب خیریت ہے ناں  آمنہ بیگم کو ذرا تشویش ہوئی تو انھوں نے پوچھا  بس خیریت ہی ہے، بیگم  اب تو سب اپنے موبائل میں لگے رہتے ہیں  ایک سبحان تھا تو اب اس نے بھی اسمارٹ فون لے لیا ہے  کوئی خاص خبر یا ویڈیو نظر آتی ہے تو مجھے بھی دکھا دیتا ہے  کوئی گاہک آ گیا تو ٹھیک ورنہ بس سبحان ہے اور اس کا موبائل  ممتاز صاحب نے اپنے دل کا بوجھ ہلکا کر دیا  یہ بھی کوئی بات ہوئی بھلا  جب آپ کے سارے دوستوں نے اسمارٹ فون لے لیا ہے تو آپ بھی لے لیجیے  بیگم نے مشورہ دیا  ارے بیگم  مجھے کیا کرنا ہے اس موبائل کا  مجھے کون سا چلانا آتا ہے  یہ تو آج کل کے لوگوں کا شوق ہے  میری تو یہ سمجھ میں نہیں آتا کہ یہ لوگ گھنٹوں ہاتھ میں موبائل لیے بیٹھے رہتے ہیں، نہ ان کی کمر میں درد ہوتا ہے، نہ ان کے ہاتھ دُکھتے ہیں  آپ وہی کیجئے گا ابو، جو آپ کے دوست کرتے ہیں  انوکھی ویڈیوز دیکھیے گا  ساری دنیا کی تازہ ترین خبریں ٹی وی سے آپ کے موبائل پر موجود ہوں گی  جہاں تک چلانے کی بات ہے تو وہ ہم سب مل کر آپ کو سکھا دیں گے  اسمارٹ فون استعمال کرنا بہت آسان ہے ابو  جب آپ کے پاس فون آئے گا تو آپ کو بھی وقت گزرنے کا پتا نہیں چلے گا  ماہم کے دلائل اور بیگم کے اصرار نے آخر ممتاز صاحب کو قائل کر ہی لیا  ممتاز صاحب جلد ہی اسمارٹ فون چلانا سیکھ گئے  اب تو ان کا مزاج ہی بدل گیا تھا  انھوں نے ڈھونڈ ڈھونڈ کر انتہائی پرانے زمانے کی فلمیں فولڈر میں جمع کر لی تھیں  وہ بڑے شوق سے انھیں دیکھتے اور بچوں کو بتاتے کہ یہ بہترین فلمیں ان کے دور کی ہیں  نئے زمانے کے فون نے ممتاز صاحب کو بچھڑے ہوئے زمانے سے ملا دیا تھا  ان کی یادیں، بچپن کی خوشیاں سب کچھ جیسے واپس لوٹ آیا تھا  وہ خوشی خوشی بچوں کو اپنے گزرے وقت کی باتیں سناتے اور اسمارٹ فون پر انھیں اپنے دور کی چیزیں دکھاتے اور ان سے جڑی یادیں ساتھ ساتھ جوڑتے جاتے  ایک طرف تو یہ حالات تھے، دوسری جانب ممتاز صاحب گھنٹوں موبائل استعمال کرتے رہتے  بیگم کسی کام کے لئے کہتی تو بیڈ پر لیٹے لیٹے ہی جواب عنایت کر دیتے  کانوں میں ہینڈ فری لگائے، پرانے گیت سنتے ہوئے تو وقت گزرنے کا پتا ہی نہیں چلتا تھا  جہاں ذرا سا انٹرنیٹ بند ہوا، وہاں ممتاز صاحب پریشان ہوئے  اسمارٹ فون نے ان کی زندگی یکسر تبدیل کر دی تھی  فون کیا آ گیا ہے، آپ کو تو نہ اپنا ہوش ہے نہ کسی کام کا  آپ تو بس فون کے ہی ہو کر رہ گئے ہیں  آمنہ بیگم نے گلہ کیا  کیا ہوا بیگم  سب خیریت ہے نہ  ممتاز صاحب نے کانوں سے ہینڈ فری نکال کر پوچھا  ہم دونوں نے چائے پی لی ہے اور آپ کی ٹھنڈی ہو چکی ہے  بیگم نے ہنسی روکتے ہوئے بتایا  اوہو  بس بیگم  کیا کریں، اب ہمیں خیال ہی نہیں رہا  یہ کہہ کر ممتاز صاحب نے چائے کا کپ ہونٹوں سے لگایا اور آنکھیں اور کان موبائل سے  عجب بات تھی کہ اب ان کی بلند آواز والی چسکیاں بند ہو گئیں تھیں  ویسے امی  جو عادت آپ پچیس سال میں نہ چھڑا سکیں، وہ اس موبائل نے چند دنوں میں بدل دی  ماہم نے ہنستے ہوئے کہا  یہ بات تو ماننی پڑے گی  آمنہ بیگم نے بھی بیٹی کی تائید کی  بیگم اور بیٹی کو مسکراتا دیکھ کر ممتاز صاحب بھی متوجہ ہوئے  جو انھیں دیکھ کر مسکراتے ہوئے چائے کے خالی برتن لے کر باہر جا رہی تھیں  ممتاز صاحب کچھ نہ سمجھتے ہوئے مسکرائے اور ایک مرتبہ پھر نئے فون میں موجود پرانی یادوں سے لطف اندوز ہونے لگے  
حسن رضا سردار وصفی  ہمارے ہمسائے چچا ابو عدنان اپنے گھر کے باغیچے میں کھڑے پودوں کی کانٹ چھانٹ کر رہے تھے  اچانک مجھے خوبصورت سبز رنگ کے طوطے کی آواز سنائی دی  میں نے جلدی سے اپنے بستے میں سے غلیل نکالی اور طوطے کا نشانہ لے کر غُلہ چلا دیا  طوطا اُڑ گیا  وہ چچا عدنان کے ناغیچے کی دیوار پر جا بیٹھا  میں نے ایک اور پتھر غلیل میں رکھا اور طوطے کا نشانہ لے کر پھینک دیا  طوطا دور اُڑ دیا  اسی وقت میں نے چچا عدنان کی چیخ سنی  وہ کراہ رہے تھے آہ  آہ  میں سر پر پاؤں رکھ کر بھاگ کھڑا ہوا  جب میں گھر پہنچا تو جلدی سے اپنے کمرے میں گھس گیا اور دروازہ بند کر لیا  یقینا، پتھر چچا ابو عدنان کو جا لگا ہے اور یقینا انھوں نے مجھے دیکھ بھی لیا ہو گا  جاری ہے  اب وہ پولیس میں شکایت کریں گے اور پولیس مجھے پکڑ کر تھانے لے جائے گی  میرے گھر والے اس واقعے سے بے خبر تھے  میں نے خود کو کمرے میں بند کر لیا اور ڈرتے ڈرتے سو گیا  مجھے بڑے ڈراؤنے اور پریشان کن خواب نظر آتے رہے  میں نے خواب میں دیکھا کہ پولیس ہمارے گھر آ گئی ہے اور اس نے مجھے گرفتار کر لیا ہے  میں سہم کر نیند سے بیدار ہو گیا  اگلی صبح میں اسکول گیا تو گزشتہ دن کے واقعے کی وجہ سے خوف زدہ تھا  میں نے اپنے دوست ہادی کو تمام قصہ کہہ سنایا  اس نے مجھے مشورہ دیا کہ میں تمام بات اپنے ماسٹر صاحب کو بتا دوں  جب میں نے سارا واقعہ ماسٹر صاحب کو بتایا تو وہ میری طرف دیکھ کر مسکرائے اور بولے فکر نہ کرو بیٹے  میں انشاء اللہ تمہارا مسئلہ حل کر دوں گا  چھٹی کے بعد ماسٹر صاحب مجھے ساتھ لے کر چچا ابو عدنان کے گھر گئے  میں بڑا ڈر رہا تھا  ان کے گھر پہنچ کر ماسٹر صاحب نے دروازے پر دستک دی  چچا ابو عدنان باہر نکل آئے  وہ زخمی نہیں تھے  انھوں نے مسکراتے ہوئے کہا تشریف لائیے  خوش آمدید  میرے ساتھ جو کچھ پیش آیا تھا، ماسٹر صاحب نے تفصیل سے بیان کیا  چچا ابو عدنان قہقہہ لگا کر ہنسے پھر بولے بس یہی بات تھی  تمہارے خیال میں پتھر میرے سر میں لگا تھا  میں نے جلدی سے کہا میں نے تو آپ کی چیخ سنی تھی  وہ بولے میں قینچی سے پودوں کی کانٹ چھانٹ کر رہا تھا  میری اُنگلی قینچی سے زخمی ہو گئی تھی  اس معاملے میں تم بے قصور ہو  پھر انھوں نے اپنی زخمی اُنگلی دکھائی  چچا ابو عدنان اپنی جگہ پر سیدھے ہو کر بیٹھ گئے، پھر کہنے لگے عبداللہ  تم ایک مہذب لڑکے ہو  تم اپنی غلطی کی معافی مانگنے آئے ہو، جو تمہارے خیال میں تم سے سرزد ہوئی تھی  اس کے باوجود تم قصوروار ہو  میں نے فوراً کہا لیکن پتھر تو آپ کو لگا ہی نہیں تھا چچا  تو پھر میں قصوروار کیسے ہوں  چچا ابو عدنان نے نرمی سے کہا میرے پیارے بیٹے  خوبصورت پرندے باغوں کا حسن ہیں  وہ اپنی سریلی آوازوں سے ہمارے کانوں میں رس گھولتے ہیں اور اپنے دلکش رنگوں سے ہمارے مزاج کو خوشگوار کر دیتے ہیں  تم اپنی غلیل سے انھیں کیوں مارنا چاہتے ہو  پھر ماسٹر صاحب نے کہا عباد  ذرا تصور تو کرو کہ اگر تمہاری غلیل کا پتھر ابو عدنان یا کسی اور کو جا لگتا تو کتنا نقصان ہو سکتا تھا  میں خاموش ہو گیا اور اپنی غلطی تسلیم کر لی تھی  میں نے وعدہ کیا کہ آئندہ میں اس طرح کا کام ہر گز نہیں کروں گا  
جمال رومی  یہ کہانی ہے ایک ہرن کے بچے کی، جس کا نام میڈو تھا  میڈو ماں باپ کا کہنا نہیں مانتا تھا اور ہمیشہ ضد کرتا تھا، اس لئے سب اسے ضدی میڈو کہتے تھے  اس کے ماں باپ اسے اکثر سمجھاتے میڈو  بے جا ضد کرنے کی عادت کہیں تمہیں کسی مصیبت میں نہ ڈال دے، اس عادت کو چھوڑ دو  میڈو پر والدین کی نصیحت کا کوئی اثر نہ ہوتا  وہ سُنی اَن سُنی کرتا ہوا گھاس کے میدانوں کی طرف بھاگ جاتا  موسمِ سرما کی ایک خوشگوار شام تھی  میڈو نے ماں کے مسلسل روکنے کے باوجود جنگل کے اس خطرناک حصے کی طرف چلا گیا، جہاں عام طور پر جنگلی درندے گھومتے رہتے تھے  اس طرف چھوٹے پودے کثرت سے تھے، جن کے نرم پتے میڈو کو بہت پسند تھے  ابھی وہ ان پتوں سے لطف اندوز ہو رہا تھا کہ اچانک بارش شروع ہو گئی  جاری ہے  بادلوں کے گرجنے اور بجلی کے کڑکنے کی آوازوں سے میڈو خوف زدہ ہو گیا اور ایک درخت کے تنے سے چپک گیا  بادل خوب برس رہے تھے  کچھ ہی دیر بعد اندھیرا بھی چھا گیا  بارش میں بھیگ جانے کی وجہ سے میڈو کو سردی لگ رہی تھی  اسے اپنا گھر اور ماں باپ یاد آ رہے تھے  اس نے سوچا، اگر کوئی درندہ اِدھر آ نکلا تو کیا ہو گا  میں آسانی سے اس کا نوالہ بن جاؤں گا  آخر میں نے ماں کی بات کیوں نہیں مانی  اب وہ پچھتا رہا تھا  کئی گھنٹوں کے بعد جب بارش رک گئی تو میڈو گھر کی جانب چل پڑا، لیکن گھپ اندھیرا ہونے کی وجہ سے اس کی سمجھ میں کچھ نہ آیا  راستہ بھٹک گیا تھا  کچھ دیر تک جنگل میں بھٹکتے رہنے کے بعد اس نے تلاش ترک کر دی اور رات گزارنے کے لئے گھنی جھاڑیوں کے درمیان دُبک کر بیٹھ گیا  جنگلی جانوروں کی خوف ناک آوازوں سے جنگل گونج رہا تھا اور میڈو پر دہشت طاری تھی  رات کسی نہ کسی طرح گزر رہی گئی  صبح ہوئی تو میڈو کی جان میں جان آئی اور اس نے اپنے گھر کا راستہ ڈھونڈنا شروع کر دیا  وہ کافی دیر تک جنگل میں اِدھر اُدھر بھٹکتا پھرا، لیکن ناکام رہا  گھنے جنگل سے گزر کر وہ جھیل کے قریب پہنچا تو ایک شیر کسی طرف سے چھلانگ لگا کر اس کے سامنے آ کھڑا ہوا  شیر بھوکا لگ رہا تھا اور میڈو سے مشکل سے بیس فیٹ کی دوری پر تھا  وہ میڈو کو خونخوار نگاہوں سے گھور رہا تھا، جیسے کہہ رہا ہو، مجھ سے بچ کر کہاں جاؤ گے  میں بھوکا ہوں اور تمہارا نرم گوشت یقینا میری بھوک مٹا دے گا  میڈو نے پہلی بار ایک شیر کو اتنے قریب سے دیکھا تھا  خوف کے مارے اس کا بُرا حال تھا  شیر جست لگا کر میڈو کو پکڑنے ہی والا تھا کہ ایک ہاتھی چنگھاڑتا ہوا میڈو اور بھوکے شیر کے درمیان آ گیا  میرے راستے سے ہٹ جاؤ  شیر ہاتھی کی طرف دیکھ کر دہاڑا  تم اسے نہیں کھا سکتے  ہاتھی بولا یہ ایک بچہ ہے  میں بھوکا ہوں  شیر میڈو کی طرف بڑھتا ہوا بولا اور یہ میرا کھانا ہے  نہیں  تم اسے نہیں کھا سکتے  ہاتھی نے میڈو کا بچاؤ کرتے ہوئے غصیلی آواز میں اپنی بات دہرائی یہ ابھی بہت چھوٹا ہے  شیر غصے سے دہاڑتا رہا، ہاتھی بھی چنگھاڑتا رہا  ہاتھی کے تیور دیکھ کر آخر شیر میڈو کو گھورتا ہوا وہاں سے چلا گیا  تم یہاں کیا کر رہے تھے ننھے دوست  ہاتھی نے اپنی سونڈ سے میڈو کے سر کو سہلاتے ہوئے پوچھا کیا تم نہیں جانتے کہ یہاں کتنا خطرہ ہے  جانتا ہوں  میڈو دھیرے سے بولا  میڈو نے ہاتھی کو پوری روداد سنائی کہ کس طرح اس نے امی کی بات نہیں مانی، ضد کی اور یہاں آ پھنسا  چلو، میں تمہارے گھر کا راستہ ڈھونڈنے میں تمہاری مدد کروں  ہاتھی بولا اس دوران ہم بہت سی باتیں بھی کریں گے  میڈو نے ہاتھی کا شکریہ ادا کیا اور وہ دونوں مل کر راستہ تلاش کرنے لگے  سنو ننھے دوست  ہاتھی نے میڈو کو سمجھاتے ہوئے کہا بے جا ضد بُری چیز ہے  اگر تمہیں کوئی نقصان پہنچ جاتا تو جانتے ہو، تمہارے ماں باپ کو کتنی تکلیف ہوتی  میڈو چپ چاپ ہاتھی کی باتیں سن رہا تھا، وہ افسردہ تھا  اس نے ہاتھی سے وعدہ کیا کہ وہ آئندہ کبھی بے کار کی ضد نہیں کرے گا اور ماں باپ کا کہنا بھی مانے گا  چند گھنٹوں کی جدوجہد کے بعد آخر میڈو نے ہاتھی کی مدد سے اپنے گھر کا راستہ ڈھونڈ لیا  میڈو کے والدین میڈو کو پا کر بہت خوش ہوئے، اور اسے حفاظت سے گھر پہنچانے پر مہربان ہاتھی کا تہہ دل سے شکریہ ادا کیا  
بشریٰ ذیشان  وہ ایک بہت خوبصورت ہری بھری چراگاہ تھی، جہاں خوبصورت اور صاف ندیاں بہتی تھیں  وہاں انار کے بہت سارے درخت تھے  خوبصورت پرندوں کی آوازیں ہر طرف گونج رہی تھیں  کسی ندی کے پاس ایک بکری چرتے چرتے آ نکلی  اِدھر اُدھر دیکھا تو پاس ہی اسے ایک گائے نظر آئی  بکری نے ادب سے گائے کی خیریت پوچھی کیوں بڑی بی  مزاج کیسے ہیں  خیر  اچھے ہی ہیں، کٹ رہی بُری بھلی  گائے بُرا سا منہ بناتے ہوئے بولی میری زندگی تو بڑی مصیبت میں ہے  میری تو قسمت ہی خراب ہے  بس اللہ کی شان ہے کہ اس نے انسان کو طاقت دی ہے  ہمارا انسان پر بس نہیں چلتا  ان انسانوں سے کوئی بھلائی نہ کرے، اگر دودھ کم دوں تو بُرا بھلا کہتا ہے، کمزور ہو جاؤں تو بیچ کھاتا ہے  جاری ہے  ہم جانوروں کو وہ غلام بنا کر رکھتا ہے  جبکہ ہمارے دودھ سے اس کے بچے پلتے ہیں اور صحت مند رہتے ہیں  اے اللہ  یہ کیسا انصاف ہے  بکری یہ سارا ماجرا سن کر بولی اے پیاری گائے  ایسا گلہ کرنا اچھا نہیں، سچی بات تو یہ ہے کہ یہ چراگاہ، یہ ٹھنڈی ٹھنڈی ہوا، یہ ہری گھاس اور یہ سایہ دار درخت، یہ مزے سب انسانوں کے دم سے ہیں  ہماری بقا بھی اسی کی وجہ سے ہے  ایسی آزادی سے تو قید ہی بھلی جس میں ہر وقت جان کا ڈر لگا رہے  انسان کا تو ہم پر بڑا احسان ہے  ہماری جان کی حفاظت بھی کرتا ہے اور ہمارے لئے کھانے پینے کا بندوبست بھی کرتا ہے  انسان کا گلہ کرنا تو احسان فراموشی ہے  گائے، بکری کی بات سن کر دل ہی دل میں شرمائی تھوڑی دیر کچھ سوچا، پھر بولی یوں تو ذات میں تم چھوٹی ہو، پر تمہاری بات دل کو لگتی ہے  پھر گائے اور بکری خوشی خوشی اپنی اپنی راہ پر چلی گئیں  پیارے بچو  علامہ اقبال چاہتے تھے کہ بچے اچھی سوچ رکھنے والے اور شکر گزار بنیں  
دانش تسلیم  دن بھر کی سخت محنت اور کڑی دھوپ کے بعد عدنان کو کچھ وقت دوپہر کے کھانے کے لئے ملا تھا  سخت بھوک اور پیاس کے باعث اس کی زبان خشک ہو رہی تھی  وہ ایک بڑی کمپنی میں سیکیورٹی گارڈ تھا  سارا سارا دن گرمی برداشت کرنا اور ذہن کو جاگتا ہوا رکھنا کتنا مشکل کام ہے  ہر وقت چاروں طرف نظر ہونی چاہیے، ورنہ کسی بھی لمحے کچھ بھی ہو سکتا ہے  اس کام میں ذرا سی بھی کوتاہی زندگی بھر کا پچھتاوا بن سکتی ہے  آج عدنان کی ملازمت کا تیسرا دن تھا اور اسے یہ ملازمت ملی بھی بہت دعاؤں اور محنت سے تھی  مہنگائی نے تو سب کی کمر توڑ رکھی تھی  اب تو اس کی جیب میں راشن کے پیسے بھی نہیں تھے  عدنان کو دفتر کے ایک افسر نے اشارہ کر کے کہا کہ تم آئی  جاری ہے  ٹی روم میں جا کر سکون سے کھانا کھا لو  عدنان اپنا کھانا گرم کر کے آئی  ٹی روم میں چلا گیا  وہاں ایک بڑی ٹی وی اسکرین لگی ہوئی تھی  جس پر دفتر میں لگے سارے کیمروں کے مناظر نظر آ رہے تھے  یہ ان مناظر کو دیکھ رہا تھا اور ساتھ ہی گھر سے لائے ہوئے چنے کی دال سے لطف اندوز ہو رہا تھا  ایک دم سے نوالہ اس کے منہ میں جاتے جاتے رک گیا اور اس کا اُٹھا ہوا ہاتھ ہوا میں ساکت ہو گیا  اس نے اسکرین پر دیکھا  اس کی جگہ جو گارڈ ڈیوٹی پر تھا، اسے دو آدمیوں نے جکڑ رکھا تھا  اس کی گن چھین لی گئی تھی  عدنان نے فوراً الارم کا بٹن دبا دیا اور اپنی گن سنبھال کر کمرے سے باہر نکلا  دو ڈاکو اندر کارکنوں سے نقدی اور موبائل فون جمع کر رہے تھے  اس نے ایک ڈاکو کی ٹانگ پر گولی ماری  وہ اپنا گھٹنا پکڑ کر نیچے بیٹھتا چلا گیا  دوسرا ڈاکو عدنان کی طرف مڑا ہی تھا کہ ایک کارکن نے اس کی ٹانگ میں اپنی ٹانگ اڑا دی  ڈاکو منہ کے بل گرا  یہ دیکھ کر سب کارکنوں نے مل کر دونوں ڈاکوؤں پر قابو پا لیا  عدنان فوراً باہر نکلا  گولی کی آواز سن کر باہر موجود دونوں ڈاکو گارڈ کی گن لے کر فرار ہو رہے تھے  ایک ڈاکو پہلے ہی گاڑی میں بیٹھا ہوا تھا  عدنان نے ایک فائر گاڑی کے ٹائر پر کیا  گاڑی ناکارہ ہو چکی تھی  عدنان نے تینوں کو سنبھلنے کا موقع ہی نہیں دیا  گن سے نشانہ لے کر انھیں ہتھیار زمین پر ڈالنے پر مجبور کر دیا  اس طرح عدنان کی حاضر دماغی اور بہادری سے پانچوں ڈاکو گرفتار کر لیے گئے  عدنان کو کمپنی کی طرف سے نقد انعام اور تعارفی سرٹیفکیٹ دے کر اسے اپنی مستقل ملازمت میں لے لیا  
عبدالمغنی وقاص، صادق آباد  محمد شافی کی عمر سات سال تھی، وہ والدین کا فرمانبردار تھا  اس کے علاوہ اس کا شمار جماعت کے ہونہار طلبہ میں ہوتا تھا  اسے پرندوں اور جانوروں سے دوستی کرنے کا بہت شوق تھا  ایک مرتبہ وہ صبح کی سیر کرنے کے لئے باغ میں گیا تو اس کی نظر اچانک ایک تتلی پر پڑی جو اُسے دیکھ رہی تھی  جاری ہے  وہ اس تتلی کے قریب گیا اور کہا پیاری تتلی تم مجھے بہت اچھی لگی ہو کیا تم مجھ سے دوستی کرو گی  تتلی نے کہا مجھے ڈر لگتا ہے کہیں تم مجھے نقصان نہ پہنچا دو  شافی نے کہا ہر گز نہیں، مجھے پرندوں اور جانوروں سے دوستی کرنا بہت پسند ہے  اگر تم میری دوست بن جاؤ تو میں تمہارا بہت خیال رکھوں گا اور تمہیں کبھی نقصان نہیں پہنچاؤں گا  یہ سن کر تتلی کو اس کی بات پر یقین آ گیا  وہ شیشے کا ایک بڑا سا مرتبان لے کر آیا  اس نے تتلی کو مرتبان میں ڈالا اور خوشی خوشی گھر کی طرف دوڑا، لیکن راستے میں ٹھوکر لگنے سے وہ گرا اور مرتبان بھی گر کر ٹوٹ گیا  تتلی قید سے آزاد ہوئی اور پھر کبھی اس طرف لوٹ کر نہیں آئی  
زینب فاطمہ، کراچی  ایک چھوٹے سے جنگل میں شیر بادشاہ حکومت کرتا تھا  شیر نہایت جلدباز اور بے وقوف تھا  وہ روزانہ جنگل کے کسی بھی جانور کو کھا کر اپنے پیٹ کی آگ بجھاتا تھا  ایک دن جب شیر نیند سے بیدار ہوا تو اپنے سپاہیوں کو حکم دیا کہ کوئی صحت مند جانور لاؤ  کچھ دیر بعد سپاہی ایک صحت مند خرگوش کو لے آئے  وہ خرگوش بہت چالاک تھا  شیر جب خرگوش کو پکڑنے کے لئے آگے بڑھا تو خرگوش نہایت عاجزی سے بولا بادشاہ سلامت  میری آپ سے ایک درخواست ہے  گستاخی معاف کیجیے گا، مگر یہ بات نہایت ضروری ہے  شیر نے حیران ہو کر خرگوش سے کہا بتا کیا درخواست ہے تیری  خرگوش نے بادشاہ سے کہا بادشاہ سلامت  دراصل بات یہ ہے کہ آپ روزانہ کسی نہ کسی جانور کو کھا جاتے ہیں  جاری ہے  ملک کی آبادی ویسے ہی بہت کم ہے اور آپ اسی طرح جانوروں کو کھاتے رہے تو ایک دن آئے گا کہ ساری آبادی ختم ہو جائے گی، پھر آپ کس کے بادشاہ رہیں گے  شیر یہ بات سن کر ہکا بکا رہ گیا اور بولا تو تم بتاؤ کہ میں اب کیا کروں  خرگوش بولا اگر آپ بھی سبزی خور جانوروں کی طرح گھاس وغیرہ کھائیں تو بھی آپ زندہ رہیں گے جس طرح ہم زندہ رہتے ہیں  شیر نے خرگوش کو یہ تجویز دینے پر رہا کر دیا اور اعلان کرا دیا کہ اب سے کوئی جانور گوشت نہیں کھائے گا اور اگر کھایا تو اسے درد ناک سزا ملے گی  کچھ دن گزر گئے شیر سمیت سب گوشت خور جانور سبزی گھاس کھانے لگے مگر سب کی صحت بگڑ گئی اور کچھ تو ہلاک ہو گئے  شیر بھی بیمار رہنے لگا تھا  اسے بھی کڑوی گھاس راس نہیں آئی  تنگ آ کر شیر نے اسی خرگوش کو دربار میں طلب کیا، مگر نادان شیر کو پتا چلا کہ خرگوش اسے جھانسا دے کر بھاگ چکا ہے  شیر نے اب اس قانون کو رد کر دیا، کیونکہ وہ اب جان چکا تھا کہ سوچے سمجھے بغیر فیصلہ لینے کا کیا انجام ہوتا ہے  
عرفان خان  ایک دفعہ کا ذکر ہے ایک چیونٹی جَو کے دانے جمع کرنے کے لئے ایک رستے سے گزر رہی تھی کہ اچانک اس کی نظر شہد کے ایک چھتے پر پڑی  شہد کی خوشبو سے اس کے منہ میں پانی بھر آیا  چھتّا ایک پتھر کے اوپر لگا تھا  چیونٹی نے ہر چند کوشش کی کہ وہ پتھر کی دیوار سے اوپر چڑھ کر چھتے تک رسائی حاصل کرے مگر ناکام رہی کیونکہ اس کے پاؤں پھسل پھسل جاتے تھے اور وہ گر گر پڑتی تھی  شہد کے لالچ نے اسے آواز لگانے پر مجبور کر دیا اور وہ فریاد کرنے لگی اے لوگو، مجھے شہد کی طلب ہے  اگر کوئی جواں مرد مجھے شہد کے چھتے تک پہنچا دے تو میں اسے معاوضہ کے طور پر ایک جَو پیش کروں گی  ایک پر دار چیونٹی ہوا میں اڑ رہی تھی  اس نے چیونٹی کی آواز سنی اور اسے تنبیہ کرنے لگی دیکھو، ایسا نہ ہو کہ چھتے کی طرف چل دو  جاری ہے  اس میں بڑا خطرہ ہے  چیونٹی بولی فکر نہ کرو، مجھے پتا ہے کہ مجھے کیا کرنا ہے  پر دار بولی وہاں شہد کی مکھیاں ہیں جن کے ڈنک ہیں  چیونٹی بولی میں شہد کی مکھیوں سے نہیں ڈرتی، مجھے شہد چاہئے  پر دار بولی شہد چپکاؤ ہے  تمہارے ہاتھ پاؤں اس میں الجھ جائیں گے  چیونٹی بولی اگر یونہی ہاتھ پاؤں چپک جایا کرتے تو کوئی شہد نہ کھا پاتا  پر دار بولی تم بہتر جانتی ہو  لیکن آؤ، میری بات سنو اور شہد کا خیال چھوڑو  میں پر دار ہوں، سالخوردہ ہوں، اور تجربہ رکھتی ہوں  چھتے کی طرف جانا بہت مہنگا پڑے گا اور ممکن ہے تم کسی مصیبت میں گرفتار ہو جاؤ  چیونٹی بولی اگر ممکن ہو تو اپنی مزدوری لو اور مجھے وہاں تک پہنچا دو  اگر تم ایسا کرنے سے قاصر ہو تو زیادہ جوش نہ کھاؤ، مجھے کسی سرپرست کی ضرورت نہیں اور جو نصیحت کرتا ہے مجھے ایک آنکھ نہیں بھاتا  پر دار بولی ممکن ہے کوئی ایسا نکل آئے جو تمھیں وہاں تک پہنچا دے لیکن اس میں کوئی بھلائی نظر نہیں آتی اور جس کام کا انجام اچھا نہ ہو، میں اس میں معاونت نہیں کرتی  چیونٹی بولی خوامخواہ خود کو خستہ نہ کرو  میں تو آج ہر قیمت پر چھتے تک پہنچوں گی  پر دار نے اپنی راہ لی اور چیونٹی نے دوبارہ آواز لگائی کوئی ہے جواں مرد کہ مجھے شہد کے چھتے تک پہنچادے اور معاوضے میں ایک جَو مجھ سے وصول کر لے  اچانک ایک مکھی کا وہاں سے گذر ہوا  اس نے کہا بے چاری چیونٹی  تمھیں شہد کی طلب ہے اور تمہیں اس کا حق ہے  میں تمہاری آرزو برلاتی ہوں  چیونٹی بولی اللہ برکت دے، خدا تمہاری عمر دراز کرے  تمھیں کہتے ہیں خیر خواہ جانور  مکھی نے چیونٹی کو زمین سے اٹھایا اور اسے چھتے کے قریب بٹھا کر خود اُڑ گئی  چیونٹی حد درجہ مسرور تھی  کہنے لگی واہ واہ  کیسی سعادت ہے کیسا چھتا ہے، کیسی اچھی بو ہے، کیسا عمدہ شہد ہے کیا مزہ ہے اس میں  اس سے بڑھ کر اور کیا خوش قسمتی ہو سکتی ہے  چیونٹیاں کس قدر بد قسمت ہیں کہ گندم اور جَو جمع کرتی رہتی ہیں اور کس وقت بھی ان کا رخ شہد کے چھتے کی جانب نہیں ہوتا  چیونٹی نے اِدھر اُدھر سے کچھ شہد چاٹا اور آگے بڑھتی گئی حتیٰ کہ شہد کے حوض میں جا پہنچی اور اچانک اسے محسوس ہوا کہ اس کے ہاتھ پاؤں شہد سے چپک گئے ہیں اور اس کے لئے اپنی جگہ سے حرکت کرنا ممکن نہیں رہا  اس نے اپنی نجات کے لئے جس قدر کوشش کی، بے نتیجہ رہی  تب اس نے فریاد کی عجب طرح پکڑی گئی ہوں  اس سے بڑھ کر اور کیا بدبختی ہوگی، اے لوگو  مجھے نجات دلاؤ  ہے کوئی جواں مرد مجھے اس چھتے سے باہر نکال لائے اور میں اسے دو جَو انعام میں پیش کروں  پیشکش پہلے تھی اک جَو کی سو اب دو کی ہے، اس جہنم سے نکلنے کی یہی سوجھی ہے  عین اس وقت پر دار چیونٹی اپنے سفر سے واپس آ رہی تھی  اسے اس حال میں دیکھ کر پر دار کو بڑا دکھ ہوا اور اس نے فوراً اس کو مصیبت سے نکالا  پھر بولی میں تمہیں سرزنش نہیں کرنا چاہتی لیکن اتنی بات ضرور کہوں گی کہ زیادہ لالچ گرفتاری کا سبب بن جاتا ہے  آج تو تمہارا نصیب بلندی پر تھا کہ میں اچانک یہاں پہنچ گئی لیکن آئندہ محتاط رہنا  گرفتاری سے پہلے نصیحت کو غور سے سن لینا اور کسی مکھی سے مدد نہ مانگنا  مکھی چیونٹی کی ہمدرد نہیں اور اس کے لئے چیونٹی کا خیر خواہ ہونا ممکن بھی کہاں ہے  
محمد اقبال شمس  نام تو ان کا تھا سیٹھ نزاکت، مگر وہ تھے ایک موٹے جسم کے مالک  یہی وجہ تھی کہ وہ روز صبح سویرے ورزش کے لئے قریبی پارک میں چلے جاتے تھے، تاکہ اپنا وزن کم کر سکے  ایک دن وہ حسبِ معمول ورزش کر رہے تھے کہ اچانک انھیں محسوس ہوا جیسے کوئی چیز ان کے جسم سے ٹکرائی ہو  انھوں نے فوراً پیچھے مڑ کر دیکھا تو دو آدمی ان کے پیچھے کھڑے ہوئے تھے  ان میں سے ایک نے ان کی کمر میں پستول لگا رکھی تھی  خبردار ہلنا نہیں  ان میں سے ایک بولا  بھائی  کیسی بات کر رہے ہو  بغیر ہلے بھلا کوئی ورزش کیسے کر سکتا ہے  انھوں نے جواب دیا  ہم جیسا کہتے ہیں، بس ایسے ہی کرتے جاؤ  اس بار دوسرا شخص بولا  ارے تو سیدھا سیدھا بولو کہ آپ لوگ مجھے کوئی نئی ورزش سکھانا چاہ رہے ہیں، اچھا ٹھیک ہے، بولیں اب کیا کرنا ہے  جاری ہے  وہ معصومیت سے بولے  خاموش  تمہیں معلوم نہیں ہے  تم اغوا ہو رہے ہو  وہ پستول ان کی کمر پر چبھوتے ہوئے بولا  ہیں  اغوا  وہ بھی دن دہاڑے  وہ حیرت سے بولے  دن دہاڑے نہیں، بلکہ صبح سویرے  اغوا کرنا ہمارا کام ہے اور کام کے لئے صبح سویرے ہی نکلا جاتا ہے  وہ سامنے سفید رنگ کی کار نظر آ رہی ہے  چپ چاپ اس میں بیٹھ جاؤ  اگر کوئی چالاکی کی تو پھر مارے جاؤ گے  پہلا شخص غصے سے بولا  دیکھو میرے پاس بھی کار ہے  ایسا کریں، آپ لوگ چلیں، میں آپ لوگوں کے پیچھے آتا ہوں  ہمیں بے وقوف سمجھ رکھا ہے  زیادہ ہوشیاری دکھانے کی ضرورت نہیں، شرافت سے کار میں بیٹھو  وہی شخص غصے سے بولا  نہ چاہتے ہوئے بھی انھیں کار میں بیٹھنا پڑا  ان کے بیٹھتے ہی کار فراٹے بھرتی ہوئی نہ معلوم منزل کی طرف روانہ ہو گئی  فون کی گھنٹی مسلسل بج رہی تھی  پاس ہی کرسی پر بیٹھا ہوا ایک شخص میز پر سر رکھ کر خراٹے لے رہا تھا  جبکہ اس کا ایک اور ساتھی بھی میز کے دوسرے سرے پر سر رکھ کر سو رہا تھا  فون کی گھنٹی پر وہ شخص ہڑبڑاتے ہوئے اُٹھا اور فون اُٹھاتے ہوئے بولا ہیلو  جی  کیا کہا، نلکے میں پانی نہیں آ رہا  تو آپ کسی پلمبر سے رابطہ کریں  اب ہم نلکے میں گھس کر منہ سے پانی تو کھینچنے سے رہے  دیکھیں  ہم نے یہ اشتہار ضرور دیا تھا کہ اپنے مسئلے ہم سے حل کروائیں، مگر اس طرح کے مزدوری والے مسئلے ہم حل نہیں کرتے ہیں  یہ کہہ کر اس نے بیزاری میں فون رکھ دیا  اسی دوران اس کا دوسرا ساتھی بھی جماہی لیتا ہوا اُٹھ چکا تھا  یہ دونوں دوست تھے  ایک کا نام کلیم اور دوسرے کا نوید تھا  نوکری نہ ملنے کی وجہ سے دونوں نے فیصلہ کیا کہ بیروزگاری سے بہتر ہے کہ کیوں نہ پرائیویٹ جاسوس بن جائیں  پھر انھوں نے ایک دفتر کھول لیا اور اخبار میں اشتہار دے دیا تھا کہ اپنے مسئلے ہم سے حل کروائیں، مگر ابھی تک ان کی خدمات لینے کوئی نہیں آیا تھا  وہ دونوں یونہی بیٹھے مکھیاں مار رہے تھے کہ اچانک دفتر کا دروازہ کھلا  ایک پینتیس سالہ خاتون اندر داخل ہوئیں، جسے دیکھ کر دونوں کے چہروں پر خوشی کی ایک لہر دوڑ اُٹھی  سیٹھ نزاکت کی اہلیہ عالیہ بیگم نے اپنے ملازم غفور سے پوچھا ارے تمہارے صاحب ابھی تک ورزش سے واپس نہیں آئے  نہیں بیگم صاحبہ  صاحب تو ابھی تک نہیں آئے  اسی دوران فون کی گھنٹی بجی  غفور نے فون اُٹھایا  کون ہے  اسی دوران عالیہ بیگم نے پوچھا  معلوم نہیں بیگم صاحبہ  آپ سے کوئی بات کرنا چاہ رہا ہے  عالیہ بیگم نے فون اُٹھایا تو دوسری طرف سے آواز آئی آپ کے شوہر ہمارے قبضے میں ہیں  ہم نے ان کو اغوا کر لیا ہے  کیا  وہ چیخی اور فون ان کے ہاتھ سے گرتے گرتے بچا  میری بات دھیان سے سنو، فوراً پچیس لاکھ کا بندوبست کرو اور اپنا شوہر لے جاؤ  ہم تھوڑی دیر بعد پھر فون کریں گے اور خبردار پولیس کو اطلاع دی تو بہت بڑا نقصان اُٹھاؤ گی  دوسری طرف سے فون منقطع ہو گیا  اغوا کا سن کر انھیں جیسے سکتہ طاری ہو گیا تھا  ارے  کیا کہہ رہی ہو عالیہ  نزاکت کو کسی نے اغوا کر لیا ہے، مگر وہ اس کو اُٹھا کر کیسے لے گئے ہوں گے  وہ تو بہت وزنی ہے  عالیہ بیگم نے فون پر جب اپنی والدہ کو اپنے شوہر کے اغوا والی بات بتائی تو وہ بولیں  ارے امی جان  وہ ان کو گود میں اٹھا کر تھوڑی لے کر گئے ہوں گے، کار میں لے کر گئے ہوں گے  عالیہ بیگم بولی  پولیس میں رپورٹ درج کروائی  نہیں امی  انھوں نے پولیس کو بتانے سے منع کیا ہے  پھر کیا کریں  انھوں نے پریشانی میں پوچھا  عالیہ بیگم نے کچھ سوچتے ہوئے کہا یاد آیا، کچھ دن پہلے میری نظروں سے ایک اشتہار گزرا تھا  یہ پرائیویٹ جاسوس ہیں  کیوں نہ ان کی خدمات لی جائیں  ہاں یہ ٹھیک رہے گا  والدہ نے بھی اس بات کی تائید کی  پھر عالیہ بیگم ان کے دفتر جانے کے لئے روانہ ہو گئیں  اپنے دفتر میں کسی خاتون کو آتا دیکھ کر دونوں جاسوس سیدھے ہو کر بیٹھ گئے  تشریف رکھیے  کلیم نے عالیہ بیگم کو کرسی پر بیٹھنے کا اشارہ کرتے ہوئے کہا  شکریہ وہ کرسی پر بیٹھتے ہوئے بولیں  پھر انھوں نے اپنا تعارف کروایا میرا نام عالیہ ہے  آج صبح سویرے میرے شوہر سیٹھ نزاکت کو کسی نے اغوا کر لیا ہے اور انھوں نے پولیس کو بتانے کی صورت میں سنگین نتائج کی دھمکی دی ہے، اس لئے میں آپ لوگوں کی خدمت حاصل کرنے آئی ہوں  آپ لوگ کسی طرح میرے شوہر کو ان بدمعاشوں کے چنگل سے چھڑا لیں  بیگم صاحبہ  آپ پریشان نہ ہوں  ان شاء اللہ بہت جلد آپ کے شوہر آپ کے گھر میں ہوں گے  اب انھوں نے آپ کو دوبارہ فون کرنے کے لئے کب کہا ہے  کل شام سات بجے  انھوں نے بتایا  ٹھیک ہے، ہم کل شام پونے سات بجے آپ کے گھر پر ہوں گے  آپ اپنے گھر کا پتا لکھوا دیں  عالیہ بیگم انھیں اپنے گھر کا پتا لکھوانے لگی  دروازے پر گھنٹی مسلسل بج رہی تھی  غفور نے جا کر دروازہ کھولا تو وہاں دو خواتین کو موجود پایا  جی  آپ کو کس سے ملنا ہے  ہمیں بیگم عالیہ صاحبہ سے ملنا ہے  اچھا آپ ٹھہریں، میں ابھی ان کو بلاتا ہوں  یہ کہہ کر غفور اندر کی طرف چلا گیا  تھوڑی دیر بعد عالیہ بیگم آئیں اور ان سے بولیں جی  فرمائیے میں نے آپ کو پہچانا نہیں کون ہیں آپ  وہ انھیں غور سے دیکھتے ہوئے بولیں  ارے بیگم صاحبہ  آپ نے پہچانا نہیں  ہم ہیں پرائیویٹ جاسوس، آپ کل ہمارے دفتر آئیں تھی  لیکن  آپ نے یہ حلیہ کیا بنایا ہوا ہے  عالیہ بیگم نے حیرت سے پوچھا  ارے بیگم صاحبہ  یہ ہمارے کام کا ایک حصہ ہے، اچھا  ان لوگوں کو فون تو نہیں آیا  نہیں نہیں ابھی نہیں آیا  آپ لوگ اندر آئیں  وہ ان دونوں کو گھر کے اندر لے کر آئیں  ابھی تھوڑی ہی دیر گزری ہو گی کہ اچانک فون کی گھنٹی بجی  ہیلو ایک جاسوس نے رسیور کان سے لگاتے ہوئے کہا  آپ بیگم نزاکت بول رہی ہیں دوسری طرف سے آواز آئی  جی میں بیگم نزاکت بول رہی ہوں  آپ کی آواز کل سے کچھ مختلف سی لگ رہی ہے  دوسری طرف سے حیرانگی تھی  جی  دراصل میں رات بھر روتی رہی ہوں، اس وجہ سے آواز مختلف لگ رہی ہو گی  اچھا یہ بتائیں پیسے کب اور کہاں لانے ہیں  ہاں  یہ ہوئی نہ کام کی بات  پھر وہ اسے پتا سمجھانے لگا  دونوں جاسوس جو عورتوں کے حلیے میں تھے  عالیہ بیگم کے ساتھ کار میں بیٹھ کر اغوا کاروں کے بتائے ہوئے پتے پر پہنچے اور عالیہ بیگم سے کہا بیگم صاحبہ  آپ ہمارا یہیں کار میں بیٹھ کر انتظار کریں، ہم سیٹھ صاحب کو ان بدمعاشوں کے چنگل سے چھڑوا کر ابھی لاتے ہیں  یہ کہہ کر وہ دونوں بریف کیس تھامے آگے کی طرف بڑھنے لگے  ان دونوں کو آتا ہوا دیکھ کر باس بولا آخر وعدے کے مطابق آپ آ گئیں، لیکن  آپ دونوں میں سے بیگم نزاکت کون ہے  وہ دو خواتین کو دیکھ کر حیران رہ گیا تھا  میں ہوں  ایک جاسوس آگے بڑھتے ہوئے بولا اور یہ میری جڑواں بہن ہیں  اس لئے ہر وقت میرے ساتھ جڑی رہتی ہیں  باس بولا ٹھیک ہے  آپ کی ڈیمانڈ کے مطابق میں پیسے لے آئی ہوں  سیٹھ صاحب کو فوراً چھوڑ دیں  وہ انھیں بریف کیس دیتے ہوئے بولا  رقم تو پوری ہے ناں  باس بریف کیس کھول کر رقم دیکھتے ہوئے کہا  پوری رات نوٹ گن گن کر رکھے ہیں اس میں  وہ پُراعتماد لہجے میں بولا  بشیرے  اندر سے سیٹھ صاحب کو لے کر آؤ  باس بریف کیس اپنے ایک ساتھی کو پکڑاتے ہوئے بولا  بشیرا فوراً اندر گیا اور سیٹھ صاحب کو لے کر باہر آیا  یہ دیکھیں سیٹھ صاحب  آپ کی بیوی آپ سے کتنی محبت کرتی ہیں کیسے رقم لے کر بھاگی بھاگی آ گئیں آپ کو چھڑانے کے لئے  باس سیٹھ سے بولا  لیکن  یہ تو میری بیوی نہیں ہے  سیٹھ صاحب نے ان کو حیرانگی سے دیکھتے ہوئے کہا  کیا  یہ سن کر باس اچھل کر رہ گیا  وہ ان کا ہاتھ دباتے ہوئے بولا ارے کیا ہو گیا ہے آپ کو  چند دنوں میں اپنی بیوی کو ہی بھول گئے ارے میں آپ کی بیوی ہوں  سیٹھ نزاکت اسے حیرت سے دیکھا اور آگے بڑھ گئے  اس سے پہلے کے دونوں جاسوس سیٹھ نزاکت کو لے کر جاتے کہ اچانک اندر سے بشیرا بھاگتے ہوئے آیا اور چیختے ہوئے بولا باس  نوٹ نقلی ہیں  یہ سن کر باس ہکا بکا رہ گیا اور دھاڑ کر بولا ہمارے ساتھ دھوکا، پکڑو انھیں بچ کر جانے نہ پائیں  اس سے پہلے کہ اس کے ساتھی سیٹھ نزاکت پر قابو پاتے، نوید نے فوراً جیب سے ایک تھیلی نکالی اور اسے ان کی طرف اُچھال دی  اس تھیلی میں پسی ہوئی لال مرچیں تھیں  مرچیں فضا میں پھیل چکی تھیں جو ان لوگوں کی آنکھوں میں گھسنے لگیں اور پھر ان کی چیخیں فضاؤں میں گونجنے لگیں  دونوں جاسوس سیٹھ نزاکت کو لے کر کار کی طرف دوڑے  اسی دوران پولیس بھی پہنچ گئی، جنھیں انھوں نے پہلے ہی اطلاع کر دی تھی  باس اپنے ساتھیوں کے ساتھ اپنے منطقی انجام کو پہنچ گیا  جب کہ دونوں جاسوس اپنے پہلے مشن کی کامیابی پر خدا کا شکر ادا کرنے لگے  
ناصر محمود فرہاد  کسی گاؤں میں دینو نام کا ایک کمہار رہا کرتا تھا  دینو اپنے کام میں بہت ماہر تھا  مٹی سے بڑے خوبصورت اور پائیدار برتن بنانا جانتا تھا  ایک دفعہ اس کے بنائے ہوئے ایک برتن کی خوبصورتی سے متاثر ہو کر گاؤں کے سخی زمیندار نے اسے ایک چھوٹا سا کھیت تحفے میں دے دیا  اب دینو تو کمہار تھا  وہ برتن بنانا تو جانتا تھا، مگر وہ تو کھیتی باڑی کے کام سے بالکل واقف نہ تھا  اسے بس یہ معلوم تھا کہ کھیت میں ہل چلا کر اگر بیج بو دیا جائے تو فصل اُگ آتی ہے  اس نے کھیت میں ہَل تو چلا دیا، مگر اب سوچ میں پڑ گیا  پھر وہ فوراً بازار گیا اور بازار میں اسے جو بیج اچھا لگا، وہ اُٹھا لایا  وہ سیدھا اپنے کھیت میں پہنچا اور سارے بیج پورے کھیت میں پھیلا دیے  جاری ہے  دینو کمہار نے جو بیج لگائے تھے وہ کسی سبزی یا پھل کے نہیں، بلکہ پھولوں کے تھے  اس لئے کچھ ہی دن بعد اس کے پورے کھیت میں ہر طرف پھول ہی پھول کھل گئے  ہر رنگ اور ہر خوشبو کے انتہائی خوبصورت پھول تھے  دینو کمہار اپنی اتنی شاندار فصل پر فخر کرتے نہ تھکتا تھا  پہلے تو سب حیران ہوئے، لیکن بعد میں انھیں کمہار کے زرخیز کھیت پر رشک آنے لگا  جلد ہی دینو کے اس رنگ برنگ خوبصورت کھیت کی شہرت چاروں طرف پھیل گئی  اس گاؤں کے قریبی جنگل کے پار اونچی اونچی پہاڑیاں تھیں  سب سے اونچے پہاڑ کے ایک غار میں ایک بوڑھا دیو رہا کرتا تھا  اس دیو کے پاس ایک بہت بڑا عجیب و غریب پرندہ تھا  پرندہ اس لئے کہ اس کے بڑے بڑے پَر تھے، مگر اس کی ٹانگیں چار تھیں اور وہ کسی بڑے سے گینڈے کی طرح موٹی موٹی تھیں  دُم پَروں کی بجائے کسی اونٹ کی دم کی طرح چھوٹی سی تھی  چونچ کی جگہ کسی ہاتھی کی طرح اس کی لمبی سی سونڈ تھی  اس پرندے کا جسم بہت بڑا تھا، مگر وہ اُڑتا بہت تیز تھا  ایک دن یہ پرندہ اُڑتا ہوا دینو کمہار کے کھیت کی طرف نکل آیا  اس نے جو اتنا خوبصورت کھیت دیکھا تو اس کا جی للچا گیا  وہ دینو کے کھیت میں اُتر گیا اور پھولوں کے پودوں کے بیچ اُچھل کود کرنے لگا  اسے دیکھ کر دینو فوراً اپنے کھیت کی طرف بھاگا  پرندہ اتنا بڑا تھا کہ دینو ایک ہی نظر میں اس کو پورا نہ دیکھ سکا  ویسے بھی پھولوں کے بڑے بڑے پودوں کی وجہ سے وہ اسے اچھی طرح نظر نہیں آ رہا تھا  جب دینو نے اس کی موٹی موٹی ٹانگوں کو دیکھا تو سمجھا کہ گینڈے اس کے کھیت میں گھس گئے ہیں  جب وہ تھوڑا آگے گیا تو اس نے پرندے کی سونڈ کو لہراتے دیکھا تو سمجھا کہ اس کے کھیت میں موٹے موٹے کیڑے گھس آئے ہیں  وہ سوچنے لگا کہ اب ان کیڑوں کو کیسے ماروں  ابھی وہ یہ سوچ ہی رہا تھا کہ پرندے نے اُڑنے کے لئے اپنے بڑے بڑے پر پھڑپھڑائے  ان کی وجہ سے ہوا اتنی تیز چلی کہ دینو اُڑ کر دور جا گرا اور بے ہوش ہو گیا  جب اس کو ہوش آیا تو پرندہ اُڑ چکا تھا  دینو کو یہ سب خواب سا لگا  وہ چپ چاپ گھر لوٹ آیا  چند دن بعد وہ پرندہ ایک بار پھر دینو کمہار کے کھیت میں گھس گیا اور پھول کھانے لگا  اب تو دینو کو اس پر بہت غصہ آیا اور وہ اسے مارنے کے لئے اس کی طرف لپکا  دینو کو یوں چیختے چلاتے دیکھ کر پرندے نے بھی وہاں سے بھاگ جانے میں ہی عافیت جانی  جب وہ اُڑنے لگا تو دینو کے ہاتھ میں اس کی چھوٹی سی دُم آ گئی جسے اس نے مضبوطی سے پکڑ لیا  پرندہ چونکہ بہت بڑا تھا، اس لئے دینو اس کو تو نہ روک سکا، مگر خود اس کے ساتھ ہی لٹکا رہ گیا  پرندہ اسے اُڑا کر اپنے ساتھ لے کر دیو کے غار میں پہنچ گیا  اسے دیکھتے ہی دیو پرندے سے پوچھا یہ تم کیا چیز اپنے ساتھ لے آئے ہو  پرندہ بولا میں اس احمق کمہار کے کھیت میں مزے سے خوشبودار پھول کھا رہا تھا جو مجھے بہت پسند ہیں، مگر یہ وہاں شور کرتا پھر رہا تھا  جب میں اڑنے لگا تو یہ میری دُم کے ساتھ چپک کر یہاں پہنچ گیا  پرندے کی بات سن کر بوڑھا دیو بہت ہنسا  اسے دینو کمہار کی بے وقوفی پر بہت ہنسی آ رہی تھی  دینو خود اس وقت غار کے ایک کونے میں دُبکا خوف کے مارے تھرتھر کانپ رہا تھا  بوڑھے دیو نے دینو کو اچھا سا کھانا کھلایا اور پھر دو مٹکے بھر کر گندم دی جو سونے کی تھی اور پرندے سے کہا جاؤ، اس آدم زاد کو اس کے گھر چھوڑ آؤ  جب دینو واپس اپنے گھر پہنچا تو اس کی بیوی نے پوچھا تم صبح سے کہاں غائب تھے  میں کھیت پر بھی دیکھ آئی، تم کہیں نہیں ملے  جواب میں دینو نے گندم سے بھرے ہوئے مٹکے اسے دکھائے اور پرندے کی ساری کہانی سناتے ہوئے بتا دیا کہ یہ ساری گندم اسے ایک دیو نے دی ہے  گندم دیکھ کر اس کی بیوی بہت حیران ہوئی  وہ اسے عام سی گندم سمجھی، اس لئے اس نے پہلے اسے بھوننے کی کوشش کی، لیکن جب کچھ نہیں ہوا تو دینو کمہار بولا رہنے دو ہم سے بھوننے کی بجائے اُبال کر کھا لیتے ہیں  مجھے بہت بھوک لگ رہی ہے  اس کے بعد وہ اسے کافی دیر اُبالتے رہے  اس کے بعد بھی وہ نرم نہ ہوئی  جب یہ گندم اُبل بھی نہ سکی تو دینو اور اس کی بیوی نے اسے کچا ہی کھانے کی کوشش کی  اس کوشش میں ہر طرف سے ناکام ہو کر آخر دینو بولا یہ سب بے کار ہے  یہ گندم جتنی خوبصورت نظر آتی ہے، اتنی ہے بے فائدہ ہے  آخر تنگ آ کر دینو نے یہ ساری گندم باہر کچرے میں پھینک دی اور خود دونوں میاں بیوی اپنے عام سے چاول اُبال کر کھانے لگے  اس سے پیٹ بھر اور مزے سے گہری نیند سو گئے  اس بستی میں ایک سنار بھی رہتا تھا  ایک دن اس کے پاس ایک عورت آئی  اس کو اپنے لئے ایک انگوٹھی بنوانا تھی  اس وقت اتفاق سے سنار کے پاس آگ جلانے اور سونا پگھلانے کے لئے کوئلہ موجود نہ تھا، اس لئے اس نے عورت سے کہا میرے پاس اس وقت کوئلہ نہیں ہے  دینو کمہار اپنے برتن پکانے کے لئے بھٹی جلاتا ہے  اس کے پاس بہت کوئلہ ہو گا  تم جا کر اس سے کچھ کوئلے لے آؤ پھر میں تمہاری انگوٹھی بنا دیتا ہوں  سنار کی بات سن کر عورت دینو کمہار کے گھر کی طرف چل پڑی  دینو کے گھر کے باہر کچرے کا ایک ڈھیر تھا، جس پر دینو اپنے استعمال شدہ کوئلے پھینک دیتا تھا  عورت نے سوچا دینو سے مانگنے کی بجائے میں کچھ کوئلے یہیں کچرے سے اِکٹھا کر لیتی ہوں  یہ سوچ کر وہ کچرے کے ڈھیر سے کوئلے کریدنے لگی  اس کوشش میں اچانک اسے وہ سنہری گندم کے دانے دکھائی دیے جو بوڑھے دیو نے دینو کمہار کو دیے تھے اور اس نے وہ اپنی بے وقوفی سے کچرے کے ڈھیر پر پھینک دیے تھے  عورت نے حیران ہوتے ہوئے وہ گندم کے دانے بھی اُٹھا لیے اور جا کر سنار کو دے دیے  سنار انھیں دیکھتے ہی پہچان گیا کہ یہ سونا ہے  اس کے پوچھنے پر عورت نے ساری کہانی سنا دی کہ یہ اسے دینو کمہار کے کچرے کے ڈھیر سے ملے ہیں  سنار نے اس عورت کو تو روانہ کیا اور خود بھاگتا ہوا سیدھا اس کچرے کے ڈھیر پر پہنچ گیا  وہ جلدی جلدی اس کچرے کو کریدنے لگا  جلد ہی اس نے ساری گندم اِکٹھی کر لی جو دو مٹکوں کے برابر تھی  اتنی دیر میں دینو کمہار بھی اپنے کسی کام سے باہر نکلا تو اس کی نظر سنار پر پڑ گئی  کچرے سے گندم اِکٹھی کرتے دیکھ کر وہ چلایا ارے بے وقوف سنار  اسے پھینک دو، یہ گندم کسی کام کی نہیں  نہ تم اسے بھون سکتے ہو، نہ اُبال سکتے ہو، نہ چبا سکتے ہو  یہ بالکل بے کار ہے  سنار ہنستے ہوئے بولا بے وقوف میں نہیں، بلکہ تم ہو  یہ گندم نہیں بلکہ سونا ہے  اس کی بات سن کر دینو بہت حیران بلکہ پریشان ہوا اور بولا یہ گندم میری ہے  میرے کچرے کے ڈھیر پر پڑی ہے  تم یہ مجھے واپس کر دو  یہ مجھے اس بوڑھے دیو نے دی تھی، جہاں وہ بڑا سا پرندہ مجھے لے کر گیا تھا  اس کے بعد اس نے سنار کو پرندے اور دیو کی ساری کہانی سنا دی  یہ سن کر سنار کے دل میں بھی لالچ آ گیا اور وہ کہنے لگا میں یہ سنہری گندم ایک شرط پر واپس کروں گا  وہ یہ کہ تم مجھے بھی اس بوڑھے دیو سے اتنا ہی سونا لے کر دو  دینو نے ہامی بھر لی  چند دن بعد ایک دفعہ پھر دینو کو وہی بڑا سا پرندہ اپنے کھیت میں دکھائی دیا  اس نے فوراً سنار کو بلا بھیجا  پرندے کو دیکھ کر سنار حیران رہ گیا  جب پرندہ واپس جانے کے لئے اُڑنے لگا تو دینو نے اُچھل کر اس کی دُم پکڑ لی اور اس کے ساتھ لٹک گیا  سنار نے بھی دینو کی ٹانگیں پکڑ لیں  جب پرندہ ہوا میں اُڑا تو ایک عجیب نظارہ تھا  دینو کمہار پرندے کی دُم پکڑے لٹک رہا تھا جب کہ سنار اس کی ٹانگوں کے ساتھ لٹک رہا تھا  سنار تو اس سونے کے خوابوں میں ڈوبا ہوا تھا جو اسے بوڑھے دیو سے ملنے والا تھا  جب پرندہ آسمان پر کافی اوپر چلا گیا تو اچانک سنار کے دل میں نہ جانے کیا آئی ،اس نے دینو سے پوچھا مجھے یہ تو بتاؤ کہ ایک مٹکے میں کتنا سونا آ جاتا ہے  اتنا زیادہ  دینو کمہار نے اسے ہاتھ پھیلا کر بتاتے ہوئے کہا  جونہی اس نے ہاتھ چھوڑے  پرندے کی دُم اس کے ہاتھ سے نکل گئی اور دونوں تیزی سے زمین پر واپس گر گئے  سنار پہلے گرا اور دینو اس کے اوپر  سنار تو زمین پر گرتے ہی مر گیا، لیکن دینو چونکہ اس کے اوپر گرا تھا، اس لئے وہ بچ تو گیا ، مگر اسے کافی چوٹیں آئیں  واقعی لالچ بُری بَلا ہے  سنار نے سونے کی لالچ کی اور اس کو سزا مل گئی  
سعدیہ رضا، رحیم یار خان  حسن  تمہیں سر واصف اسٹاف روم میں بلا رہے ہیں  چپڑاسی نے کمرہ جماعت میں داخل ہو کر کہا  حسن اسٹاف روم میں پہنچا تو سر واصف نے پوچھا حسن  کس بات پر آپ کی احمد سے لڑائی ہوئی ہے  حسن نے کہا سر  آپ جانتے ہیں کہ آصف ہماری کلاس میں نیا طالب علم ہے  اکثر بچے اس کی گہری سانولی رنگت کی وجہ سے اس کا مذاق اُڑاتے ہیں  احمد، آصف کا مذاق اُڑا رہا تھا  میں نے احمد کو سمجھانے کی کوشش کی تو وہ مجھ سے لڑ پڑا  جاری ہے  اچھا ٹھیک ہے، آپ جائیں میں کل بات کروں گا  اگلے دن سبق ختم ہوا تو سر واصف نے بچوں کو سمجھاتے ہوئے کہا جس شکل و صورت کے ساتھ ہم پیدا ہوتے ہیں، وہ اللہ تعالیٰ کی تخلیق کردہ ہوتی ہے  چاہے ہمارا رنگ گورا ہو یا کالا، ہمیں اس سے کوئی فرق نہیں پڑتا  انسان اپنے اچھے اعمال سے خود کو خوبصورت بنا سکتا ہے  پیریڈ کی گھنٹی بجی تو سر واصف کلاس سے باہر چلے گئے  احمد کو اپنی غلطی کا احساس ہو گیا تھا  اس نے آصف سے معافی مانگی  اس کے ساتھ ہی دیگر بچوں نے بھی آصف سے معافی مانگی اور آئندہ تنگ نہ کرنے کا وعدہ کیا  
شازیہ کاشف، کراچی  عاشر ایک بہت بڑے ہال کمرے میں موجود تھا  کمرے کے عین وسط میں ایک بہت بڑا ہیرا موجود تھا جو کہ آہستہ آہستہ گھوم رہا تھا  عاشر کی آنکھیں اس کی چمک سے خیرہ ہو رہی تھیں  اس نے سوچا کہ اتنا بڑا ہیرا، اگر یہ مجھے مل جائے تو میری ساری خواہشیں پوری ہو جائیں گی  اس نے ہیرے کی طرف بھاگنا شروع کیا، مگر وہ جتنا دوڑتا، ہیرا اس سے اتنی ہی دور ہو جاتا تھا  نہیں، نہیں، رکو رکو  وہ چیخا  اچانک اس کی آنکھ کھل گئی  جاری ہے  امی اس کے سرہانے بیٹھی تھیں  اس نے بتایا امی  میں نے خواب میں ایک بڑا ہیرا دیکھا تھا  اگر وہ ہیرا ہمیں مل جائے تو ہم کتنے امیر ہو جائیں گے  بیٹا  اصل دولت تو علم کی دولت ہے  امی نے پیار سے اس کے بال سہلاتے ہوئے کہا اگر تم دل لگا کر پڑھو گے تو کچھ ہی عرصے بعد وہ سب حاصل کر لو گے جو تم پانا چاہتے ہو  غلط راستے ہمیشہ انسان کی تباہی کا سبب بنتے ہیں  امی کی باتیں عاشر کی سمجھ میں آ گئیں تھیں  ایک نئے عزم کے ساتھ وہ اسکول جانے کے لئے تیاری کرنے لگا  
راحیلہ سمیر  آج ہم فہمی خاندان کی چار بہنوں سے آپ کی ملاقات کروا رہے ہیں  یہ چار بہنیں بہت مشہور ہیں  چاروں مختلف قسم کی فطرت کی مالک ہیں  آپ حیران ہوں گے کہ یہ کون ہیں اور یہ کہاں رہتی ہیں  تو جان لیجیے ان کا تعلق اردو گرامر میں لاحقوں کے ایک گروہ سے ہے اور ان سب کے آخر میں فہمی آتا ہے  یعنی یہ فہم و فراست قبیلے سے ہیں اور ہمارے فہم و گمان میں رہتی ہیں  ان کے نام خوش فہمی، غلط فہمی، کم فہمی اور معاملہ فہمی ہیں  آئیے ان سے ملاقات کرتے ہیں  سب سے پہلے خوش فہمی بہن نے ہنستے ہوئے اپنا تعارف کرایا  میں ہوں خوش فہمی، اس لئے میرے چہرے پر ہر وقت لڈو پھوٹتے رہتے ہیں  چونکہ میں بہت خوش فہم ہوں، چنانچہ میں ہر وقت مثبت باتیں سوچتی ہوں  جاری ہے  میں جس کے دماغ میں سما جاؤں، اسے اپنا آپ بہت اچھا لگتا ہے  اسے اپنی شکل و صورت، لباس اور ذہانت دوسروں سے بہتر لگتی ہے  میری موجودگی کی وجہ سے لوگوں کو اپنی ہر بات اہم لگنے لگتی ہے اور دوسرے لوگ اپنے سے کم تر لگنے لگتے ہیں  خوش فہم آدمی صرف میں، میں اور میں ہی کرتا رہتا ہے  ویسے میں کسی قسم کی تخریب کاری میں ملوث نہیں ہوں، البتہ میں کم ظرف لوگوں کے دماغ میں بلاوجہ کا غرور پیدا کر سکتی ہوں  مجھ سے بچنے کا ایک ہی طریقہ ہے کہ حقیقت پسند بنیں  میڈم خوش فہمی نے بات مکمل کی تو غلط فہمی بول اُٹھی میرا نام غلط فہمی ہے  میں مانتی ہوں کہ میں غلط ہوں مگر لوگ مجھے صحیح سمجھتے ہیں  انھیں بڑی دیر بعد میری اصلیت کا پتا چلتا ہے جب تک پانی سر سے گزر چکا ہوتا ہے  میں جس کے دماغ میں سما جاؤں وہ دوسروں سے رشتے توڑ لیتا ہے  میری وجہ سے گھروں میں بہت فساد برپا ہوتے ہیں  میں نے بادشاہوں کے درمیان بہت جنگ و جدل اور قتل و غارت کرائیں ہیں  میں دو دوستوں کے درمیان آ کر ان میں جدائی ڈال دیتی ہوں  میری وجہ سے لوگ ایک دوسرے کی شکل نہیں دیکھتے  غلط فہمی کی خطرناک باتیں سن کر میں نے پوچھا تو پھر آپ آتی کیوں ہیں  غلط فہمی نے کہا مجھے لگتا ہے کہ لوگ ہر وقت میری برائیاں کرتے رہتے ہیں  میرے دوست مجھ سے مخلص نہیں ہیں  لوگ مجھے برا بھی کہتے ہیں اور میری نقل بھی کرتے ہیں  میری سہیلی بدگمانی بیگم مجھے اپنے ساتھ لوگوں کے دماغ میں ڈال دیتی ہے  یوں میں بدگمانی بیگم کے ساتھ مل کر لوگوں کو ذہنی مریض بنا دیتی ہوں  لوگ تنہا ہو جاتے ہیں  ذرا ذرا سی بات کو بڑھا کر رائی کا پہاڑ بنا لیتے ہیں  پھر خوب تماشے ہوتے ہیں  بیٹا اپنے باپ کی اور ایک بھائی اپنے دوسرے بھائی کی شکل نہیں دیکھتا  توبہ توبہ آپ بہت غلط کام کرتی ہیں  آپ سے بچنے کا طریقہ کیا ہے  ہم نے پریشانی کے عالم میں پوچھا  مجھ سے بچنے کا ایک ہی طریقہ ہے جیسے ہی میں آپ کے دماغ میں پہنچوں، آپ فوراً معاملے کو بات چیت کے ذریعے حل کر لیں  مذاکرات سے بڑے مسئلے حل ہو جاتے ہیں  منہ بنا کر ایک طرف نہ ہو جائیں، بلکہ مقابل کو سمجھنے کی کوشش کریں  آپس میں کبھی تعلق نہ توڑیں  قرآن مجید میں بھی اس بات کی تنبیہ کی گئی ہے کہ بُرے خیال سے بچو، بعض گمان گناہ ہوتے ہیں  اپنے ناراض دوستوں سے ضرور پوچھیں کہ وہ آپ سے ناراض کیوں ہیں  اگر انھیں کوئی غلط فہمی ہے تو فوراً اسے دور کریں  اس طرح آپ آپس کی دوستی کو بچا لیں گے  شکریہ ہم نے سکھ کی سانس لی جو کے غلط فہمی کی خطرناک باتوں کی وجہ سے کہیں اٹک گئی تھی  اب کم فہمی نے اپنا تعارف کرایا میرا نام کم فہمی ہے، کیونکہ مجھے کسی بات کا فہم نہیں ہے، اس لئے میرے زیادہ تر فیصلے غلط ہوتے ہیں  میں ان لوگوں کے دماغ میں رہتی ہوں جو سست ہوتے ہیں اور اپنے علم میں اضافے کے لئے زحمت نہیں کرتے  ان میں زیادہ تر وہ طالب علم بھی ہیں جو کتابیں اور رسائل نہیں پڑھتے  ان کا علم محدود رہ جاتا ہے  انھیں اچھے اور بُرے کی پہچان نہیں ہوتی، اس لئے ایسے لوگ بہت دھوکے کھاتے ہیں  یہ بہت دیر میں سمجھ دار ہوتے ہیں  میری وجہ سے یہ اچھے لوگوں سے بُرا اور بُروں سے اچھا سلوک کرتے ہیں اور ہمیشہ نقصان اُٹھاتے ہیں  بعد میں اپنی حماقت پر افسوس بھی ہوتا ہے، مگر مطالعہ نہیں ہوتا ان سے  اچھا جی  آپ اتنی اونچی آواز سے بات کیوں کر رہی ہیں  ہم نے کم فہمی سے کہا  مجھے لگتا ہے کہ چلا کر بات کرنے سے لوگ غور سے بات سنتے ہیں  ہمیں کم فہمی کی بات پر ہنسی آئی  ایسا ہر گز نہیں ہے  ہم نے کم فہمی کو سمجھاتے ہوئے کہا جو ٹھہر ٹھہر کر آہستہ آواز میں بولتے ہیں ان کی بات زیادہ توجہ سے سنی جاتی ہے  معافی چاہتی ہوں مجھے اس کا علم نہ تھا  کم فہمی نے معصومیت سے کہا  اس کے بعد معاملہ فہمی نے اپنا تعارف نہایت دلکش، اور خوبصورت نرم لہجے میں کرایا مجھے معاملہ فہمی کہتے ہیں  میں بہت دور اندیش اور سمجھ بوجھ والی ہوں  میں انھی کہ دماغوں میں رہتی ہوں جو بہت مطالعہ کرتے ہیں  میں بہت حقیقت پسند ہوں  میں دوسروں کے تجربات سے فائدہ اُٹھاتی ہوں  میں لوگوں کی فطرت اور مزاج دیکھ کر بات کرتی ہوں  میں کوشش کرتی ہوں کہ خوش فہمی اور غلط فہمی کو کسی کے سر میں داخل نہ ہونے دوں اور اپنی چھوٹی بہن کم فہمی کو اسکول بھیجوں اور مطالعے کی عادت ڈالوں  آپ بتائیے، آپ نے اپنے دماغ میں کس فہمی کو بٹھا رکھتا ہے  اگر غلط فہمی، خوش فہمی یا کم فہمی ہے تو اسے فوراً نکال باہر کریں اور معاملہ فہمی کو اپنے دماغ میں جگہ دیں  
جدون ادیب  جوکی ایک کم عمر گھوڑا تھا، جس نے سرکس کی دنیا میں آنکھ کھولی، مگر اسے سرکس پسند نہیں تھا  اسے آزاد رہنا پسند تھا  اس کی ماں چاہتی تھی کہ جوکی سرکس کے کرتب سیکھنے میں دلچسپی لے  اسے ڈر تھا کہ جوکی کو ناکارہ سمجھ کر کمپنی والے بیچ نہ دیں  وہ سرکس میں پیدا ہونے والے اکثر جانور فروخت کر دیا کرتے تھے  جوکی کی ماں کا خیال تھا کہ اگر وہ کرتب سیکھ کر اپنی افادیت ظاہر کر دے تو وہ سرکس کی دنیا کا مستقل حصہ بن کر میرے پاس رہ سکتا ہے  آج بھی ماسٹر نے جوکی کو کرتب سکھانے کی کوشش کی تو اس نے دلچسپی نہیں لی، جس سے ماسٹر بہت مایوس ہوا تھا  جوکی کی ماں مالکوں کے اشارے سمجھتی تھی  اگر جوکی یہی روش برقرار رہی تو وہ مالکوں کی نظر میں ناکارہ بن سکتا ہے  جاری ہے  اس نے سوچا، میں نے آج تک جوکی کے ساتھ سختی کی ہے  اب اسے پیار سے سمجھاؤں گی  جوکی ایک کم عمر اور خوبصورت گھوڑا تھا  سرکس میں آنے والے بچے اسے بہت پسند کرتے تھے  وہ جوکی کو دیکھ کر تالیاں پیٹتے، شور شرابا کرتے، نوٹ اور سکے پھینک کر اپنی خوش کا اظہار کرتے تھے  مگر مالک اس سے آگے چاہتے تھے  جوکی اگر مزید کچھ مزاحیہ تماشے کرتا یا کرتب دکھاتا تو بچوں کے ذریعے سرکس کی مشہوری بڑھ سکتی تھی  جوکی اپنے والدین کا فرمانبردار تھا  ماں جب اس کے سامنے رونے لگی تو اس نے وعدہ کر لیا کہ وہ اب کرتب سیکھے گا  ہنر حاصل کرے گا اور اسی فن میں ماہر ہونے کی کوشش کرے گا  اگلے دن مشق کے بعد جوکی کو ماسٹر نے سیڑھی پر چڑھنے کا اشارہ کیا تو وہ اطمینان سے سیڑھی پر چڑھ گیا اور اس نے اپنا توازن بھی برقرار رکھا  یہ دیکھ کر ماسٹر بہت خوش ہوا  اب اس نے ذرا اونچی سیڑھی رکھی تو جوکی اس پر بھی چڑھ گیا  یہ دیکھ کر ماسٹر کی خوشی کی انتہا نہ رہی  جوکی نے کچھ ہی دنوں میں کافی کرتب سیکھ لیے  اس کے کمالات تماشائیوں نے دیکھے تو بہت پسند کیے  لوگ پہلے سے زیادہ تعداد میں آنے لگے  جوکی کی ماں بہت خوش تھی  اس کا بیٹا بہت بہادر اور ہونہار تھا  اب دونوں مل کر میدان میں اُترتے تھے  آخر سرکس تمام ہوا اور کمپنی والوں نے دوسرے شہر جانے کے لئے تیاری شروع کر دی  اس مرتبہ کمپنی نے جس قصبے میں ڈیرہ جمایا تھا، اس کے نزدیک ہی ایک گھنا جنگل تھا  جوکی نے جنگل کا سنا تو اس نے جنگل کی سیر کی ٹھان لی  کمپنی والے خیمے لگا رہے تھے  سامان اِدھر اُدھر کر رہے تھے  جوکی نے موقع دیکھا اور اصطبل کے عقبی راستے سے نکلا اور جنگل کی طرف روانہ ہو گیا  بہت دیر چلنے کے بعد وہ جنگل میں داخل ہو گیا  جنگل کا الگ ہی نظارہ تھا  جوکی تو جیسے پاگل ہی ہو گیا  ابھی وہ فطرت کے نظاروں سے پوری طرح لطف اندوز بھی نہیں ہوا تھا کہ اسے اپنے نزدیک ایک آہٹ محسوس ہوئی  اس نے مڑ کر دیکھا تو دہل کر رہ گیا  کچھ ہی فاصلے پر ایک شیر اس پر نظریں جمائے حملے کے لئے پَرتول رہا تھا  جیسے ہی شیر کو احساس ہوا کہ جوکی نے اسے دیکھ لیا ہے، اس نے ایک جست بھری اور خطرناک انداز سے جوکی کی طرف بڑھا  خطرے کو بھانپ کر جوکی پہلے ہی چوکنا ہو گیا تھا، اس نے بھی دوسرے لمحے مخالف سمت میں چھلانگ لگائی اور تیزی سے دوڑا، مگر شیر لمحوں میں اس کے قریب پہنچ گیا اور اس نے رفتار تیز کی، جوکی نے خود کو بچایا اور سامنے آنے والے درخت پر چڑھتا چلا گیا  اس نے دو شاخوں کے درمیان خود کو متوازن کیا، ایک شاخ چرچرائی، جوکی نے اپنا وزن دوسری شاخ پر منتقل کیا اور شاخوں پر مضبوطی سے پاؤں پھنسا لیے  نیچے کھڑا شیر پھٹی پھٹی نظروں سے درخت پر چڑھے جوکی کو دیکھ رہا تھا کہ کیسے ایک گھوڑا درخت پر چڑھ سکتا ہے  آخر اس نے اپنا سر جھٹکا اور خوف ناک انداز میں دھاڑا  جوکی لرز کر رہ گیا، مگر اس نے اپنے اوسان خطا نہیں ہونے دیے  شیر درخت کے گرد چکر لگانے لگا اور پھر نیچے آ کر بیٹھ گیا  جوکی سمجھ گیا کہ وہ اس کا شکار کیے بغیر نہیں جائے گا  آج اسے احساس ہو گیا تھا کہ اپنا گھر ہی سب سے محفوظ جگہ ہوتی ہے اور باہر کی دنیا میں قدم قدم پر خطرات موجود ہوتے ہیں  شیر کو اُمید تھی کہ بھوک اور پیاس سے بے چین ہو کر وہ ضرور نیچے اُترے گا  ادھر جوکی کی دعائیں رنگ لانے لگیں  موسم بدلنے لگا  سیاہ بادل چھا گئے اور پھر بارش شروع ہو گئی  جوکی نے خدا کا شکر ادا کیا اور بارش کے پانی سے پیاس بجھائی اور درخت کے پتے کھانے لگا  شیر نے یہ منظر دیکھا تو بڑا مایوس ہوا، بارش کی وجہ سے وہ خاصا بھیگ چکا تھا  اس نے جوکی پر حسرت بھری نظر ڈالی اور مرے مرے قدموں سے ایک طرف روانہ ہو گیا  جوکی نے تھوڑی دیر انتظار کیا  درخت کے اوپر سے دور دور تک جائزہ لیا اور درخت سے نیچے اُتر آیا اور اُترتے ہی اس نے دوڑ لگا دی اور اس وقت تک نہ رکا جب تک وہ کمپنی والوں کے پاس نہ پہنچ گیا  سب اس کے ملنے پر خوش تھے اور جوکی پھولی ہوئی سانسوں کے ساتھ سوچ رہا تھا کہ اچھا ہوا اس نے اپنی ماں کی بات مان کر ہنر سیکھ لیا اور اسی کی بدولت جان بچ گئی  بزرگ سچ ہی کہتے ہیں، ہنر کبھی نہ کبھی ضرور کام آتا ہے  
ملک محمد احسن  ایک دن دو شکاریوں نے چیتے کو دیکھا  وہ اس کا پیچھا کرنے لگے  چیتا ان سے جان بچا کر بھاگ گیا، لیکن شکاری جوان اور طاقتور تھے  وہ بہت تیز دوڑتے تھے  چیتے نے سوچا شکاری مجھے پکڑ کر مار ڈالیں گے  میں کیا کر سکتا ہوں  پھر بہت دور، اس نے کچھ موسیقی کی آواز سنی  ایک کسان اپنے کھیت میں ہل چلا رہا تھا اور یہ گیت گنگنا رہا تھا میں اپنے کھیت میں ہل چلاتا ہوں اور میں اپنا اناج بوتا ہوں اور میں بادلوں کو دیکھتا ہوں، جنھیں میں بارش لاتے دیکھتا ہوں  چیتا بھاگ کر کسان کے پاس پہنچا  چیتے نے کہا براہِ کرم میری مدد کریں  شکاری میرا پیچھا کر رہے ہیں، وہ مجھے پکڑ کر مارنا چاہتے ہیں  کسان کو چیتے پر ترس آ گیا  جاری ہے  اس نے کہا کہ آپ میری اناج کی کوٹھری میں چھپ سکتے ہیں  چنانچہ چیتا چھلانگ لگا کر کسان کے اناج کی کوٹھری میں گھس گیا  وہ بہت خاموشی سے بیٹھا سنتا رہا  جلد ہی شکاری کسان کے پاس پہنچے  انھوں نے کسان سے پوچھا کیا چیتا اس طرف آیا  کسان نے کہا ہاں، لیکن وہ بھاگتا ہوا، وہاں اوپر پہاڑوں کے پیچھے چلا گیا ہے  اس نے دور پہاڑوں کی طرف ہاتھ سے اشارہ کیا  شکاری کے چلے جانے کے بعد چیتا اناج کی کوٹھری سے باہر نکل آیا  اس نے اپنا منہ کھولا، کسان کو اپنے لمبے، نوکیلے دانت دکھائے اور کہا میرے لئے ایک بھیڑ لاؤ، مجھے بھوک لگی ہے  کسان حیران تھا  کسان نے کہا نہیں، میں کوئی امیر آدمی نہیں ہوں، میں تمہیں بھیڑ نہیں دے سکتا  چیتے نے کہا پھر میں تمہیں کھا لوں گا  کسان غصے میں تھا  اس نے کہا میں نے تمہاری جان بچائی، تم میرا شکریہ کیوں نہیں ادا کرتے  تم مجھے کیوں مارنا چاہتے ہو  چیتے نے کہا میں بھوکا ہوں، مجھے کھانا چاہیے  کسان نے کہا رکو، چیتے  مجھے مت مارو  میں جانتا ہوں کہ تم بھوکے ہو اور تم کھانا چاہتے ہو، لیکن میں خوش حال آدمی نہیں ہوں پھر بھی جینا چاہتا ہوں  شاید تم ٹھیک کہہ رہے ہو اور تمہاری بھوک مجھ سے زیادہ اہم ہیں، لیکن شاید میں بھی ٹھیک کہہ رہا ہوں  چلیں اور جج کو ڈھونڈیں  ہم کسی جج سے فیصلہ کروائیں گے  چیتے نے کہا ٹھیک ہے، ہم آپ کے بیل سے پوچھیں گے  کسان کا بیل ہل کھینچ رہا تھا  چیتے نے اس سے کہا بیل  مجھے بھوک لگی ہے اور مجھے جلدی کھانا چاہیے، ورنہ میں مر جاؤں گا  میں کسان کو کھانا چاہتا ہوں، تمہارا کیا خیال ہے  کیا میں صحیح ہوں یا غلط  بیل نے اپنے مالک کی طرف دیکھا  اس نے سوچا میں اس آدمی کے لئے سخت محنت کرتا ہوں، میں اس کا ہل کھینچتا ہوں اور اس کے لئے سخت زمین توڑ دیتا ہوں، لیکن وہ کبھی میرا شکریہ ادا نہیں کرتا  پھر بیل نے چیتے کی طرف دیکھا  اس نے سوچا یہ چیتا بھوکا ہے، اگر وہ کسان کو کھائے گا تو وہ چلا جائے گا، اگر وہ اسے نہ کھائے تو شاید وہ مجھے کھا لے  اس نے آخر میں کہا چیتے نے ٹھیک کہا، اسے کسان کو کھا لینا چاہیے  کسان چلایا ارے نہیں، نہیں  پھر چیتے سے بولا براہِ کرم چیتے  ایک جج کافی نہیں ہے  چلو دوسرا جج ڈھونڈتے ہیں  چیتے نے کہا ٹھیک ہے، ہم آپ کے گدھے سے پوچھیں گے  کسان کا گدھا کھیت کے کنارے کھڑا تھا  کسان اور چیتا اس کے پاس گئے  کسان نے کہا میرے بوڑھے گدھے  میں نے اس چیتے کو شکاریوں سے بچایا  اب وہ مجھے کھانا چاہتا ہے  کیا یہ صحیح ہے یا غلط  گدھے نے کسان کی طرف دیکھا اور کہا میں اپنے آقا کو بچانا نہیں چاہتا، وہ میری پیٹھ پر بھاری بوجھ ڈالتا ہے  وہ مجھے اپنی بڑی چھڑی سے مارتا ہے  میں اس کے لئے کام کرتا ہوں اور وہ کبھی میرا شکریہ ادا نہیں کرتا  پھر اس نے چیتے کی طرف دیکھا  چیتے کا منہ کھلا ہوا تھا اور دانت نظر آ رہے تھے  گدھے نے چیتے کے بڑے دانت اور اس کی سرخ زبان دیکھی تو سوچا کہ میں نہیں چاہتا کہ چیتا مجھ سے ناراض ہو  آخر گدھے نے کہا چیتے نے ٹھیک کہا، وہ بھوکا ہے  وہ کسان کو کھا سکتا ہے  کسان چلایا نہیں، نہیں  براہِ کرم چیتے  چلو ایک اور شخص سے پوچھتے ہیں  دیکھو، لومڑی وہیں ہے، کھیت کے دوسری طرف  ہم جا کر اس سے پوچھیں گے  چنانچہ چیتا اور کسان لومڑی سے پوچھنے گئے  کسان نے کہا لومڑی  براہِ کرم ہماری بات نہیں  دو شکاری چیتے کا پیچھا کر رہے تھے، لیکن میں نے اسے اپنے اناج کی کوٹھری میں چھپا دیا، میں نے اس کی جان بچائی، اب وہ مجھے کھانا چاہتا ہے، لیکن میں زندہ رہنا چاہتا ہوں  یہ ٹھیک ہے یا میں ٹھیک ہوں  براہِ کرم فیصلہ کرنے میں ہماری مدد کریں  لومڑی نے ایک لمحہ سوچا، پھر اس نے آدمی کی طرف دیکھا اور کہا میں سمجھی نہیں، تم صرف ایک آدمی ہو  چیتا تم سے بڑا اور بھاری ہے  تم نے اس بڑے جانور کو اپنے اناج کی کوٹھری میں کیسے ڈالا  کسان نے کہا وہ اپنے آپ اندر کود گیا  لومڑی نے کہا میں تم پر یقین نہیں کر سکتی، اناج کی کوٹھری چھوٹی ہے، اور چیتا بڑا ہے  وہ اس کے اندر نہیں جا سکتا تھا  چیتے نے کہا لیکن میں نے یہ کیا  دیکھو میں تمہیں کر کے دکھاتا ہوں  اور چیتا دوبارہ کسان کے اناج کی کوٹھری میں کود گیا  لومڑی نے کسان سے کہا جلدی کرو  چیتا اب تمہارا ہے، اسے مار ڈالو  چنانچہ کسان نے چیتے کو فوراً مار ڈالا  پھر کسان نے لومڑی سے کہا دوست  آپ نے چیتے سے میری جان بچائی، میں آپ کا شکریہ کیسے ادا کروں  لومڑی نے کہا کیا تم واقعی میرا شکریہ ادا کرنا چاہتے ہو  پھر آپ مجھے اپنا مرغا دے دیں  یہاں ٹھہرو کسان نے کہا اور وہ چلا گیا  اس نے سوچا لومڑی لالچی ہے، اگر میں آج اسے ایک مرغا دے دوں تو وہ کل واپس آئے گی اور مجھ سے ایک اور مانگے گی  اس نے اپنے کتوں کو بلا لیا  اس نے اپنے کتوں سے کہا لومڑی کو بھگا دو  چنانچہ کتے لومڑی کے پیچھے بھاگے اور اسے بھگا دیا  لومڑی نے حیرانی سے اپنے سر کو ہلایا اور اپنے آپ سے کہنے لگی آدمی چیتے کی طرح بُرا ہے، وہ ظالم بھی ہے اور ناشکرا بھی  
صوفیہ صادق  ایک دفعہ کا ذکر ہے کہ جلیل پور کے ایک گاؤں میں ایک مشہور ڈاکو رہتا تھا  وہ اپنا قصہ بیان کرتے ہوئے بتاتا ہے، ایک بار میں اپنے ساتھیوں کے ساتھ ڈاکہ ڈالنے جا رہا تھا  راستے میں ہم ایک جگہ کچھ دیر آرام کرنے بیٹھے تو وہاں ہم نے دیکھا کہ کھجور کے تین درخت ہیں  جن میں سے دو پر تو خوب پھل لگے ہے جبکہ تیسرا بالکل خشک ہے  ایک چڑیا بار بار آتی ہے اور پھل دار درختوں پر سے تر و تازہ کھجور اپنی چونچ میں لے کر خشک درخت پر چلی جاتی ہے  ہمیں یہ دیکھ کر بڑا تعجب ہوا، میں نے دس مرتبہ چڑیا کو کھجور لے جاتے ہوئے دیکھا تو مجھے جاننے کا تجسس ہوا کہ آخر اس خشک درخت پر ایسا کیا ہے جو یہ چڑیا بار بار پھل اُتار کر وہاں پہنچاتی ہے  یہی سوچ کر میں نے ارادہ کیا کہ کیوں نہ اس درخت پر چڑھ کر دیکھا جائے کہ وہاں ایسا کیا موجود ہے  جاری ہے  اس ارادے کے ساتھ میں جو درخت پر چڑھا تو کیا دیکھتا ہوں کہ وہاں ایک اندھا سانپ منہ کھولے پڑا ہے اور یہ چڑیا وہ تر و تازہ کھجور اس کے منہ میں ڈال رہی ہے  مجھے یہ دیکھ کر اس قدر حیرت ہوئی کہ میں بے اختیار رونے لگا  میں نے کہا اے میرے اللہ  یہ سانپ جس کو مارنے کا حکم دیا گیا ہے، جب وہ اندھا ہو چکا ہے تب بھی تو نے اس کو روزی دینے کیلئے ایک چڑیا مقرر کر دی اور میں تو تیرا بندہ تیری توحید کا اقرار کرنے والا بھلا کیسے تیری رحمت سے مایوس ہو سکتا ہوں، کس طرح تیرے بندوں کا مال لوٹ کر انہیں نقصان پہنچا سکتا ہوں  یہ سوچ کر میں نے اسی وقت اپنی تلوار توڑ ڈالی جو لوگوں کو لوٹنے میں کام دیتی تھی  میں اپنے ساتھیوں کے پاس آیا تو میرے ہاتھ میں ٹوٹی ہوئی تلوار اور آنکھوں میں آنسو دیکھ کر وہ کہنے لگے تجھے کیا ہو گیا ہے  تب میں نے جواب دیا کہ میں نے اپنے رب سے توبہ کر لی ہے، اب بس مجھے انتظار ہے کہ میرا خدا میری معافی قبول کر لے  یہ کہہ کر میں نے سارا قصہ اپنے ساتھیوں کو سنایا جس نے میرے ساتھیوں کے دل پر بھی بے حد اثر کیا  خدا سے معافی مانگتے ہوئے سب نے اپنی اپنی تلواریں توڑ دیں اور وہ لوٹ کا سامان وہیں چھوڑ کر اپنے گھر چل دیے  
ثوبیہ خان  پیارے بچو  آپ میں سے بہت سے بچوں نے شہد کا چھتہ تو دیکھا ہو گا دراصل یہ موم کی دیواروں سے بنائی ہوئی کنگھیوں کا ایک مجموعہ ہوتا ہے، جس میں ہزاروں خانے موجود ہوتے ہیں  مکھیاں درختوں پر جا کر اپنی ٹانگوں پر بنے ہوئے کنڈوں کی مدد سے موم حاصل کرتی ہیں اور منہ میں ڈال کر چباتی ہیں  جب وہ مطلوبہ حد تک نرم ہو جاتا ہے تو اسے چھتے کے بہت پتلے خانے بنانے کے لئے استعمال کرتی ہیں  مکھی کے پیٹ میں ایک چھوٹی سی تھیلی ہوتی ہے جس سے ایک شفاف مادہ خارج ہوتا ہے جو خانوں کی پتلی دیواروں کو مضبوط کرنے کے لئے مدد دیتا ہے  یہ فنِ تعمیر ہزاروں مکھیوں کی مشترکہ کاوشوں سے تکمیل کے مراحل سے گذرتا ہے  مکھیاں چھتے میں چھ کونوں والے ہزاروں خانوں کی مدد سے کم سے کم جگہ استعمال کرتی اور زیادہ سے زیادہ شہد ذخیرہ کرتی ہیں  جاری ہے  چھتے کی سلائس نما کنگھیاں بناتے ہوئے مکھیاں دونوں طرف کے خانوں کو زمین کے متوازی رکھنے کی بجائے انہیں 13 ڈگری اوپر کی طرف اٹھا دیتی ہیں اور اس طرح شہد لیک ہو کر زمین پر گرنے سے محفوظ ہو جاتا ہے  ایسی عمدہ تعمیر کے لئے مکھیوں کو دونوں یا تینوں ٹکڑوں کے ایک ایک خانے کا پہلے سے حساب لگانا پڑتا ہو گا  کئی ہزار مکھیاں ایسی شاندار اور جادوئی تعمیر کا حساب پہلے سے کیسے لگا لیتی ہیں یہ امر سائنسدانوں کے لئے اب تک حیرت کا باعث ہے  شہد کی مکھیوں کی ساری زندگی کی کمائی ایک شہد کا چمچ ہوتی ہے  جسے ہمیں کھانے میں ایک سیکنڈ لگتا ہے  شہد کی مکھیوں کو 20 لاکھ پھولوں کے چکر لگانے پڑتے ہیں صرف ایک پاؤنڈ شہد کے لئے  شہد کی مکھیاں اپنے ایک چکر میں 50 سے 100 پھولوں پر بیٹھتی ہیں اور یہ 12 سے 15 میل فی گھنٹہ کی رفتار سے اُڑ سکتی ہیں  یہ اپنے پروں کو ایک منٹ میں 12000 دفعہ پھڑپھڑا سکتی ہیں  شہد کی مکھیوں کے چھتے کے اندر تقریباً 60000 شہد بنانے والی ورکر مکھیاں موجود ہوتی ہیں جو شہد بناتی ہیں مختلف پھولوں پر بیٹھ کر وہ سبھی مادہ مکھیاں ہوتی ہیں  ایک ملکہ مکھی ایک دن میں 2000 انڈے دینے کی صلاحیت رکھتی ہے  ساری زندگی میں تقریباً دس لاکھ انڈے دینے کی صلاحیت رکھتی ہے  
نذیر انبالوی  دادا جان یوں اچانک چلے جائیں گے، عبداللہ نے ایسا کبھی سوچا بھی نہ تھا  دس دن پہلے کی تو بات ہے، دادا جان اس کے ساتھ دکان پر گئے تھے  جب وہ شاہ عالمی میں کھلونوں کی تھوک کی دکان میں پہنچے تو آس پاس کے دکاندار انھیں ملنے آ گئے تھے  سب انھیں دکان میں دیکھ کر بہت خوش تھے  کھلونوں کی دکان کیا تھی، اس میں پوری دنیا سے درآمد کیے کھلونے موجود تھے  یہ دکان سو سال قبل دادا جان کے والد نے شروع کی تھی  تب دکان میں مقامی طور پر تیار کیے گئے کھلونے دستیاب ہوتے تھے  دادا جان نے گورنمنٹ کالج سے بی اے کیا تھا  اس کے بعد وہ مکمل طور پر کاروبار میں اپنے والد کا ساتھ دینے لگے تھے  ان دنوں جاپانی کھلونے بہت پسند کیے جاتے تھے  شاہ عالمی کے چند دکاندار ہی جاپان سے کھلونے منگواتے تھے  جاری ہے  وقت گزرتا رہا  اب ان کے بیٹے ارشد نے ان کا کاروبار سنبھال لیا تھا  عبداللہ ان ہی کا بیٹا تھا  عبداللہ جب چار سال کا ہوا تو وہ اپنے ساتھ دکان پر لے کر جانے لگے  کھلونوں کے درمیان گول مٹول عبداللہ ایک پیارا سا گُڈا ہی نظر آتا تھا  دادا جان کی جان تو ان کے پوتے عبداللہ میں تھی  وہ اسے اپنا کھلونا کہتے تھے  عبداللہ آپ کا کھلونا ہے تو، یہ میرا بھی کھلونا ہے، ایسا نہ ہو یہ زیادہ لاڈ پیار سے بگڑ جائے  ارشد نے خدشہ ظاہر کیا  ایسا ہر گز نہیں ہو گا، عبداللہ بہت اچھا بچہ ہے، ابھی دس سال کا ہے، مگر باتیں سمجھ داری کی کرتا ہے، کھلونوں کے کام میں ابھی سے دلچسپی لینے لگا ہے  عبداللہ نے کمرے میں داخل ہوتے ہوئے دادا جان کا آخری جملہ سن لیا تھا  کھلونوں میں رہوں گا تو کھلونوں میں دلچسپی لوں گا، یہ میرے خاندان کا کاروبار ہے، میں اسے مزید ترقی دوں گا  عبداللہ اس وقت اپنی عمر سے بڑی بڑی باتیں کرنے لگا تھا  دادا جان نے اس کی پیشانی چوم لی  اس کی بلائیں لیں  عبداللہ نے انٹرمیڈیٹ کے بعد دکان پر آنا شروع کر دیا  اس کے والد خریداری کے لئے اکثر بیرونِ ملک جاتے تھے  ان کی عدم موجودگی میں عبداللہ، دادا جان کے ساتھ کاروبار میں ان کا ہاتھ بٹاتا تھا  ایک دن عبداللہ دکان پر موجود تھا  دادا جان کسی کام سے دکان سے باہر تھے  دکان کا ایک ملازم جمیل گودام سے کھلونے لینے گیا تو راستے میں ٹھوکر لگنے سے گر پڑا، جس سے کچھ کھلونے ٹوٹ گئے  جمیل جب ٹوٹے کھلونے لے کر دکان میں آیا تو عبداللہ ان کھلونوں کو دیکھ کر آپے سے باہر ہو گیا  اس نے جمیل کو کھری کھری سنائیں  ٹھوکر لگنے سے جمیل کے پاؤں کا انگوٹھا زخمی ہو گیا تھا اور اس میں سے خون رس رہا تھا  شدید تکلیف کے باوجود وہ عبداللہ کی تلخ باتیں سن کر خاموش ہی رہا  کچھ دیر بعد دادا جان آئے تو جمیل انھیں دیکھ کر پھوٹ پھوٹ کر رو دیا  جمیل میاں  کیا ہوا ہے  دادا جان بولے  اس کے جواب میں جمیل نے ساری بات انھیں بتا دی  دادا جان نے عبداللہ کو گھورا  عبداللہ نے پہلی بار دادا جان کے چہرے پر اپنے لئے اتنی سختی دیکھی تھی  عبداللہ  کھلونے ٹوٹ گئے تو اس میں جمیل کی کوئی غلطی نہیں، ٹھوکر لگی اور یہ گر پڑے  تم نے صرف کھلونوں پر نظر رکھی، ان کے زخمی انگوٹھے پر بھی نگاہ ڈالی ہوتی، دیکھو جمیل میاں کس قدر تکلیف میں ہیں، میں انھیں ڈاکٹر کے پاس لے کر جا رہا ہوں  دادا جان بولتے چلے گئے  عبداللہ نے اپنی غلطی تسلیم کی تو دادا جان نے محبت بھرے انداز میں کہا دکان میں کام کرنے والے سارے ملازمین ہمارے دست و بازو ہیں، ہم ان کے بغیر کچھ بھی نہیں ہیں، ان کا خیال رکھنا ہمارا فرض ہے  اس کے بعد عبداللہ نے کسی ملازم کو نہیں ڈانٹا  وہ ہر ملازم سے دوستانہ انداز میں بات کرتا  عبداللہ کو کیا خبر تھی کہ دادا جان یوں اچانک اسے روتا چھوڑ جائیں گے  ایک ہفتہ قبل انھیں سینے میں درد محسوس ہوا تھا  انھیں فوراً دل والے ہسپتال لے جایا گیا  ابتدائی طبی امداد دینے کے بعد دوبارہ دل کا دورہ پڑا، جو جان لیوا ثابت ہوا  کسی کے وہم و گمان میں بھی نہیں تھا کہ ایسا ہو جائے گا  گھر والوں کے ساتھ ساتھ کالونی اور بازار کے سبھی لوگ غمزدہ تھے  عبداللہ کی آنکھوں سے آنسو خشک نہیں ہو رہے تھے  اسے یقین ہی نہیں آ رہا تھا کہ دادا جان اب اس دنیا میں نہیں رہے  عبداللہ دادا جان کی وفات کے بعد پہلی بار باغ میں گیا تو ایک بھکاری، جو اکثر دادا جان کے پاس آتا ہے، وہ عبداللہ کے سامنے آ کھڑا ہوا  عبداللہ نے جیب میں ہاتھ ڈالا اور بھکاری کی مدد کی  دادا جان کالونی کے بچوں میں کھلونے تقسیم کرتے تھے، وہ بچوں کو خوش دیکھ کر خوش ہوتے تھے  ایسی ہی خوشی عبداللہ کو اس وقت ملی تھی، جب اس نے کالونی کے بچوں میں کھلونے تقسیم کیے تھے  سب بچے بہت خوش تھے  دادا جان جب دکان پر بیٹھے ہوتے تھے تو اگر کوئی بچہ دکان کے سامنے آ کر کھڑا ہو گیا اور کھلونوں کو دیکھنے لگا تو دادا جان اسے دکان میں بلا لیتے تھے  جی بچے  کون سا کھلونا پسند ہے  دادا جان کی بات سن کر کچھ بچے گھبرا سے جاتے اور کچھ جھٹ اپنے پسندیدہ کھلونے کے بارے میں بتا دیتے  تھوڑی سی دیر میں وہ کھلونا اس بچے کے ہاتھ میں ہوتا  عبداللہ یہ منظر کئی بار دیکھ چکا تھا  دادا جان کے رخصت ہونے کے بعد وہ اب خود اس منظر کا حصہ بن گیا تھا  ہر وہ اچھا کام جو دادا جان کرتے تھے وہ بھی دہراتا  جب وہ ان کے کیے اچھے کاموں کو کرتا تو اسے ایسے محسوس ہوتا کہ اس کے دادا جان، پیارے دادا جان، اس کے آس پاس ہیں، وہ کہیں گئے نہیں، وہ فوراً اس کے سامنے آ کر کہیں گے شاباش میرے بیٹے  شاباش، کسی کو خوشی دینا ہی تو زندگی کا حاصل ہے  دادا جان یوں تو ظاہری طور پر دنیا سے چلے گئے ہیں، مگر وہ اچھے کاموں کی صورت میں زندہ ہیں اور ہمیشہ زندہ رہیں گے  
بشریٰ ذیشان  پانچویں کلاس کی ٹیچر جب اندر داخل ہوئیں تو وہاں کا منظر غصہ دلانے کے لئے کافی تھا  نوید نے موسیٰ کا گریبان پکڑ رکھا تھا، حذیفہ اپنی کرسی پر بیٹھا ہوا ریحان کو ایسے آوازیں لگا رہا تھا جیسے فلیٹوں کے باہر کھڑے ہو کر اکثر لوگ تیسری چوتھی منزل والوں کو آواز لگاتے ہیں  کچھ اور بچے باتوں میں لگے ہوئے تھے  مس سلمیٰ کو یہ حالت دیکھ کر غصہ تو بہت آیا، لیکن غصے پر قابو پاتے ہوئے انھوں نے اونچی آواز میں کہا سب اپنی اپنی جگہ پر بیٹھ جائیں  مس  مس  یہ نوید میرا گریبان پکڑ رہا تھا  مس  اس نے پہلے مجھے دھکا دیا تھا  نہیں مس  یہ جھوٹ بول رہے ہیں  مس سلمیٰ کو معلوم تھا یہ نا ختم ہونے والی شکایتیں ہیں  جاری ہے  وہ دونوں آپس میں ہی بحث کرنے لگے تھے  خاموش ہو جائیں اور اپنی جگہ پر بیٹھ جائیں  مس سلمیٰ کو معلوم تھا کہ دونوں میں سے کوئی بھی اپنی غلطی نہیں مانے گا  نوید منہ بناتا ہوا اپنی جگہ پر بیٹھ گیا  مس سلمیٰ نے سب سے کتابیں نکالنے کو کہا اور ایک دو بار صفحہ بتانے کے بعد بلیک بورڈ پر لکھ بھی دیا  انھوں نے ایک دو لائنیں ہی پڑھائی تھیں کہ پیچھے سے آواز آئی مس  کون سا صفحہ نمبر  نوید نے پوچھا  مس سلمیٰ کو غصہ آنا ایک فطری بات تھی، لیکن انھیں بچوں کو مارنا بلکہ زیادہ ڈانٹنے کی بھی اجازت نہیں تھی  یہ اچھی بات ہے، لیکن نوید جیسے بچے اس کا ناجائز فائدہ اُٹھاتے ہیں  مس سلمیٰ نے پھر ضبط کرتے ہوئے کہا بلیک بورڈ کی طرف دیکھیں کیا لکھا ہے  اوہ اچھا  میں نے دیکھا نہیں تھا  مس سلمیٰ نے دوبارہ سبق شروع کیا ابھی تھوڑی دیر ہی گزری تھی ریحان کی آواز سنائی دی مس  نوید مجھے بار بار پنسل کی نوک چبھا رہا ہے  نہیں مس  غلطی سے ایک دفعہ لگ گئی تو فوراً شکایت کر دی، بعد میں بتاؤں گا میں تمہیں  نوید نے غصے سے ریحان کو گھورتے ہوئے کہا  مس سلمیٰ نوید کی وجہ سے تنگ تھیں  کلاس لینے کے بعد وہ سوچ رہی تھیں کہ اس کا کیا علاج کیا جائے  پھر اچانک ان کے ذہن میں ایک خیال آیا اور ان کے چہرے پر مسکراہٹ چھا گئی  اگلے دن مس سلمیٰ نے کلاس میں داخل ہوتے ہی اعلان کیا کہ آج میں ایک دن کے لئے اپنی جگہ نوید کو ٹیچر بنا رہی ہوں  یہ سن کر نوید خوشی خوشی اپنی جگہ سے کھڑا ہو گیا  آپ کسی بچے پر ہاتھ نہیں اُٹھائیں گے اور کلاس میں نظم و ضبط رہنا چاہیے  مس سلمیٰ نے نوید کو ہدایت دی  مس  آپ فکر نہ کریں، میں بہت اچھے طریقے سے سب کو قابو میں کروں گا  مس سلمیٰ کلاس نوید پر چھوڑ کر آ گئیں، لیکن تھوڑی دیر بعد ہی کلاس سے بہت زیادہ شور کی آواز آنے لگی  مس سلمیٰ کلاس میں داخل ہوئیں تو نوید سب کو چپ کرانے میں مصروف تھا، لیکن کوئی اس کی بات نہیں سن رہا تھا  بے چارگی اس کے چہرے سے جھلک رہی تھی  مس  یہ لوگ میری بات ہی نہیں سن رہے  نوید نے بے چارگی سے کہا  بیٹا  مجھے بھی ایسا ہی محسوس ہوتا ہے، جب آپ میری بات نہیں سنتے  میں نے اسی لئے آپ کو ٹیچر بنایا تھا، تاکہ آپ کو احساس ہو  مس  میں آپ سے وعدہ کرتا ہوں اب میں کسی کو بالکل تنگ نہیں کروں گا  نوید نے تو اپنی ٹیچر سے وعدہ کر لیا اور معلوم نہیں وہ کب تک اس پر قائم رہتا ہے  آپ بھی سوچیں کہ کہیں آپ بھی نوید کی طرح اپنی ٹیچر کو تنگ تو نہیں کرتے  
انوار آس محمد  ان کا اصل نام تو بلال تھا، لیکن سب ان کو بِلُّو بھائی کے نام سے پکارتے تھے  بِلُّو بھائی ایک بھرے گھر کے فرد تھے  ان کے والدین، بہن بھائی سب تھے  بِلُّو بھائی، بہن بھائیوں میں سب سے بڑے تھے  ان کا پڑھائی میں دل نہیں لگتا تھا  اس کی ایک وجہ یہ بھی تھی کہ اپنے بچپن میں بہت بیمار رہے تھے  ذہنی طور پر بھی وہ شروع ہی سے بہت کمزور تھے  اسکول کا سبق دماغی کمزوری کی وجہ سے یاد نہیں کر پاتے تھے  بڑی مشکل سے انھوں نے دس جماعت تک تعلیم حاصل کی تھی  اب ان کی عمر پچیس سال تھی  وہ بہت محنتی تھے اور سب کے کام آتے تھے  والد صاحب نے ایک رکشہ لے کر دے دیا تھا، جس سے بِلُّو بھائی روزی کماتے تھے  کچھ دنوں سے بِلُّو بھائی اُداس رہنے لگے تھے  جاری ہے  ان کے دل میں یہ خیال زور پکڑتا جا رہا تھا کہ کوئی بھی ان سے پیار نہیں کرتا، ان کی فکر نہیں کرتا  وہ مسافروں اور دوسرے لوگوں کا رویہ دیکھتے کہ معاشرے میں اکثر لوگ مزدوروں کی عزت نہیں کرتے  وہ یہ نہیں دیکھتے کہ مزدور کتنی محنت کرتا ہے  چونکہ وہ غریب ہے، اس لئے اس کی عزت نہیں کرتے  بِلُّو بھائی کے رکشے میں بیٹھنے والے مسافروں میں سے بہت کم ان کی عزت کرتے تھے اور تمیز سے بات کرتے تھے  بِلُّو بھائی سوچ میں پڑے رہتے تھے  یہ بات سب نے محسوس کی تھی کہ بِلُّو بھائی الگ تھلگ رہنے لگے ہیں  نہ کسی سے زیادہ بات کرتے ہیں، نہ ہنستے بولتے ہیں  سب انھیں سمجھاتے، پیار جتاتے، لیکن بِلُّو بھائی پر کوئی اثر نہ ہوتا  ناظم، بِلُّو بھائی کا ایک دوست تھا  اس کا دنیا میں کوئی نہیں تھا  وہ بِلُّو سے کہا کرتا کہ بِلُّو  تم خوش قسمت ہو کہ تمہارا خاندان موجود ہے  مجھے دیکھو میرا کوئی بھی نہیں  بِلُّو بھائی اُس کی بات بھی سنی اَن سنی کر دیتے تھے  اب بِلُّو بھائی فیصلہ کر چکے تھے کہ وہ کسی کے معاملے میں نہیں پڑیں گے، نہ کسی کے کام آئیں گے اور نہ کسی سے زیادہ بات کریں گے  کوئی مجھے نہیں پوچھتا تو میں بھی کسی کو نہیں پوچھوں گا  دن گزرتے رہے  بِلُّو بھائی بدل چکے تھے  اُداسی بڑھی تو چِڑچِڑے ہو گئے  کسی سے ڈھنگ سے بات بھی نہیں کرتے  کچھ ہی دنوں میں بِلُّو بھائی نے محسوس کیا کہ اب وہ پہلے سے بھی زیادہ پریشان رہنے لگے ہیں  ایک دن وہ بہت تھکے ہوئے تھے  انھوں نے ایک پارک کے پاس رکشہ روکا اور آرام کرنے کے لئے گھاس پر لیٹ گئے  یکا یک بِلُّو بھائی کی نظر قریب ہی ایک کوّے پر پڑی  کوّا زخمی تھا اور اس سے اُڑا نہیں جا رہا تھا  ایک دوسرا کوّا وہاں بیٹھا کائیں کائیں کر رہا تھا، جیسے اپنے زخمی ساتھی کی حفاظت کر رہا ہو  بِلُّو بھائی دلچسپی سے ان کو دیکھنے لگے  ان کا دل چاہا کہ زخمی کوّے کو اُٹھا کر گھونسلے میں رکھ دیں، مگر وہ تو اب کسی کی مدد نہیں کرتے تھے، اس لئے اپنی جگہ سے نہیں ہلے  اگلے ہی لمحے ان کی نظر ایک بلی پر پڑی، جو زخمی کوّے کو کھانا چاہتی تھی، لیکن وہ ایسا نہیں کر پا رہی تھی، کیونکہ اب وہاں بہت سے کوّے جمع ہو چکے تھے  کوّوں کا اتحاد دیکھ کر بِلُّو بھائی کی آنکھوں میں آنسو آ گئے  یہ پرندے ایک دوسرے کے کام آتے ہیں اور میں انسان ہو کر کسی کے کام نہیں آتا  انھوں نے سوچا اور اپنی جگہ سے اُٹھے  زخمی کوّے کو اُٹھا کر انھوں نے گھونسلے میں رکھ دیا اور پھر اپنے گھر کی طرف چل دیے  انھوں نے فیصلہ کر لیا تھا کہ خواہ کچھ بھی ہو جائے، اب وہ لوگوں کے کام آئیں گے، ان کی مدد کریں گے  وہ خیالوں میں گم رکشہ چلا رہے تھے کہ ان کا رکشہ فٹ پاتھ پر چڑھ کر نالے میں جا گرا  حادثہ ہوتے ہی وہ بے ہوش ہو گئے  ان کے سر پر چوٹ لگی تھی اور خون بہہ رہا تھا  جب بِلُّو بھائی کی آنکھ کھلی تو انھوں نے خود کو ایک ہسپتال کے بستر پر پایا  گھر کے تمام افراد ان کے گرد جمع تھے  سب کے چہروں پر فکر تھی  اس وقت بِلُّو بھائی کو یہ احساس بھی ہو گیا تھا کہ سب ان سے کتنا پیار کرتے ہیں  میں اکیلا نہیں ہوں  ان کی آنکھ میں خوشی کے آنسو آ گئے اور انھیں اپنی غلط سوچ پر شرمندگی بھی ہوئی  
محمد عمیر جمیل، منگھو پیر  میں شیشے کے شوکیس میں خاموش پڑا تھا  بلب سے نکلنے والی تیز روشنی مجھ پر پڑ رہی تھی  آنے والے ہر شخص کی نگاہ مجھ پر پڑتی اور وہ میری تصویر کھینچتا، جیسے میں دنیا کا آٹھواں عجوبہ ہوں  عجوبہ تو میں ہوں ہی، کیونکہ آج سے دو ہزار سال پہلے مصر میں میرے ذریعے ہی تجارت ہوتی تھی  حیران کن بات یہ تھی کہ میں دھات کا بنا تھا، جسے بھٹی میں ڈھالا گیا تھا  آہستہ آہستہ مصر کی تہذیب کا زوال شروع ہو گیا  مصر کی سلطنت کمزور ہوتی گئی اور اس پر بیرونی حملے بڑھ گئے  عراق کے شہر بابل میں قحط سالی ہوئی اور عراق کے لوگ غلہ خریدنے مصر آنے لگے  میں ایسے ہی حالات کے مارے ایک سوداگر کے تھیلے میں تھا، جو مصر غلہ خریدنے آیا تھا  جاری ہے  اس نے اپنے تھیلے سے سامان نکالا تو بے دھیانی میں، میں بھی باہر گر گیا  ابھی میں اپنی اس آزادی کا جشن منا رہا تھا کہ بارش شروع ہو گئی اور میں پانی میں بھیگ گیا  کچھ دیر بعد میری طبیعت خراب ہو گئی  میں چونکہ دھات سے بنا تھا، اس لئے پانی نے بھی اپنا اثر دکھانا شروع کر دیا اور میری رنگت تبدیل ہو گئی، پھر اس کے بعد مجھے کچھ یاد نہیں رہا  آنکھ کھلی تو دنیا جدید دور میں داخل ہو چکی تھی اور میں مصری میوزیم کے ایک شوکیس میں پڑا اپنی تاریخ بیان کر رہا تھا کہ میں یہاں کیسے پہنچا  زنگ لگنے کے بعد میں ریت کے صحرا میں دھنس گیا اور دو ہزار سال بعد جب مصر کے ماہرِ آثارِ قدیمہ نے کھدائی کے دوران مجھے پایا تو اس کے توسط سے میں اس میوزیم کی روشنیوں میں بیٹھا دو ہزار سال پہلے اور آج کے دور کا موازنہ کر رہا ہوں  
عاصم جمیل  ایک دفعہ کا ذکر ہے، کسی جنگل میں ایک ظالم شیر رہتا تھا  ہر روز دو تین جانوروں کو ہلاک کر دیتا تھا  جنگل کے سبھی جانور اس سے ڈرتے تھے، اسی جنگل میں ایک چالاک بندر بھی رہتا تھا جو دوسرے ساتھیوں کی طرح شیطان نہیں تھا  وہ اپنے کام سے کام رکھتا تھا  ایک دن وہ کسی کام سے جنگل میں پھر رہا تھا کہ شیر نے اس کے بچے اور کئی ساتھیوں کو مار ڈالا  جب وہ واپس آیا تو انہیں مرا ہوا دیکھ کر بہت رویا  اسے جلد ہی معلوم ہو گیا کہ یہ حرکت شیر کی ہے  اس نے اپنے آپ سے وعدہ کیا کہ ان کی موت کا بدلہ لینے تک چین سے نہیں بیٹھے گا  بندر نے سوچا کہ وہ اکیلا تو کچھ بھی نہیں کر سکتا  ہاں  اگر دوسرے جانور بھی ساتھ مل جائیں تو سب شیر کو مار سکتے ہیں  لیکن پھر اسے خیال آیا کہ وہ سب تو شیر سے بہت ڈرتے ہیں، اس کا ساتھ بھلا کون دے گا  جاری ہے  یہ سوچ کر بندر ایک منصوبہ بناتا ہے  وہ جنگل کے بہت سے جانوروں کو اکٹھا کرتا ہے اور ان سے کہتا ہے دیکھو میرے بھائیوں  اگر ہم نے جلد ہی شیر کا کچھ نہیں کیا تو وہ آہستہ آہستہ ہم سب کو مار دے گا  اگر ہمیں زندہ رہنا ہے تو ہمیں شیر کو مارنا ہو گا  تمام جانور شیر کو مارنے کے لئے تیار ہو جاتے ہیں  اتنے میں بوڑھا ہرن پوچھتا ہے شیر کو مارے گا کون  بندر کہتا ہے ہم میں سے تو کوئی شیر کو مار نہیں سکتا لیکن شیر کو شیر تو مار سکتا ہے ناں  تمام جانور حیران ہو کر پوچھتے ہیں دوسرا شیر کہاں ہے  بندر کہتا ہے اب تم سب جاؤ، صبح یہیں ملاقات ہو گی  کچھ ڈرپوک جانور شیر کے پاس پہنچ جاتے ہیں اور کہتے ہیں کہ بندر آپ کو مروانے کے لئے کسی دوسرے شیر کو جنگل میں لانے والا ہے، جو صبح آپ کو مار دے گا  شیر ہنس کر کہنے لگا صبح میں نہیں، وہ بندر میرے ہاتھوں مرے گا  تم سب کو یہ خبر مجھ تک پہنچانے کا انعام ملے گا  جب صبح ہوتی ہے تو شیر اس جگہ پہنچتا ہے  کچھ دور اسے ایک شیر بیٹھا نظر آتا ہے  ظالم شیر دوسرے شیر کو مارنے کے لئے اس کی طرف دوڑتا ہے  وہ اچانک ایک بہت گہری کھائی میں گر جاتا ہے،اور وہاں پر لگی ہوئی نوکدار لکڑیاں کسی خنجر کی طرح اس کے جسم میں پیوست ہو جاتی ہیں، جس سے شیر وہیں مر جاتا ہے  شیر کی ہلاکت کے بعد بندر شیر کی نقلی کھال اتار پھینکتا ہے، اور جانوروں کی جانب دیکھتے ہوئے کہتا ہے میں نے اپنا وعدہ پورا کر دیا  سبھی جانور حیران بھی ہوتے ہیں اور شرمندہ بھی  پھر بندر ان سے کہتا ہے، میں جانتا تھا کہ تم سب شیر سے بہت ڈرتے ہو اور میں جو بھی تم سے کہوں گا تم وہ شیر کو بتا دو گے  اس لئے میں نے یہ چال چلی  میں نے پہلے ایک کھائی دیکھی، اس میں نوکدار لکڑیاں رکھیں، پھر تم سے جھوٹ بولا کہ اس جنگل میں ایک اور شیر آ گیا ہے تاکہ تم ظالم شیر کو بتاؤ اور وہ غصے میں آئے اور اسی عالم میں اس گڑھے میں جا گرے  یہ سن کر سبھی جانور خوشی سے جھومنے لگے  
عائشہ ناز  راحیل روتے ہوئے اپنی دادی کے کمرے میں داخل ہوا  اسے روتا دیکھ اس کی دادی سخت پریشان ہو کر اس سے پوچھنے لگیں، کیا ہوا بیٹے  اتنا کیوں رو رہے ہو  راحیل اپنے آنسو پونچھتے ہوئے کہنے لگا، دادی امّی آج میرا یونٹ ٹیسٹ تھا اور سچ کہتا ہوں، دادی امّی  میں نے سب کچھ یاد کیا تھا، پورا پورا پڑھا تھا لیکن امتحان ہال میں جب پیپر ہاتھ میں آیا تو مجھے کچھ بھی یاد نہیں آ رہا تھا  میں سب کچھ بھول گیا تھا  سب بچے لکھ رہے تھے سوائے میرے  میں نے اپنا پورا پرچہ خالی چھوڑ دیا  اب میں فیل ہو جاؤں گا  اتنا کہہ کر راحیل دوبارہ پھوٹ پھوٹ کر رونے لگا  اس کی دادی نے اس کو چپ کرایا اور کہا  اچھا راحیل بیٹا  میرا ایک کام کرو  جاری ہے  سامنے کے باغ سے چند گلاب توڑ لاؤ اور وہاں سے آتے وقت اس باغ کے مالی کو خوب برا بھلا کہنا  راحیل نے حیرانی سے اپنی دادی کے چہرے کو تکتے ہوئے کہا دادی امّی اگر میں اسے برا بھلا کہوں گا تو پھول دینا تو دور، وہ مجھے مار مار کر وہاں سے بھگا دے گا  اس کی دادی جو اس کی بات کو غور سے سن رہی تھیں، کہنے لگیں اچھا اور جو تم اتنے دنوں سے اپنے استادوں کا مذاق اڑاتے تھے، ان کی نقل اتارتے تھے، انھیں برا بھلا کہتے تھے  ہمارے سمجھانے کے باوجود انہیں نام رکھتے تھے  تو تم کیسے امید کرتے ہو کہ تمہیں علم حاصل ہو گا  راحیل نے شرمندگی سے اپنی گردن جھکا لی  اور کہا دادی امّی واقعی مجھ سے بہت بڑی غلطی ہو گئی جس کی مجھے سزا ملی  لیکن میں آپ سے وعدہ کرتا ہوں کہ اب میں اپنے اساتذہ کا احترام کروں گا  
عائشہ فیض  ارے  ارے تم میرے اوپر سے گزر گئے بھائی  اب واپس آ کر دوبارہ گزرو، ورنہ میرا قد چھوٹا رہ جائے گا  آریان نے شاہ زیب سے کہا  اسما بیٹا  ذرا چپل سیدھی کر دو  اسما کی امی نے آواز دی تو وہ چپل سیدھی کرنے لگی  نادیہ بیٹا  پاؤں مت ہلاؤ، شیطان جھولا جھولتا ہے  سیما بیٹی  تمہیں کتنی مرتبہ سمجھایا ہے کہ عصر کے بعد جھاڑو نہیں دیتے  سیما جھاڑو لگا رہی تھی، کیونکہ آج کل گرد بہت اُڑ رہی تھی  اس نے جھاڑو چھوڑ دی اور دوسرے کاموں میں مصروف ہو گئی  امی  بھائی کے ہاتھ پر دھاگے کیوں باندھ رہی ہیں  عمر نے حیران ہوتے ہوئے پوچھا  بیٹا  یہ دھاگا لوگوں کی نظرِ بد سے بچانے کے لئے بچوں کے ہاتھوں میں باندھتے ہیں  جاری ہے  ایسی کچھ باتوں کا تعلق تو ادب و آداب سے ہے، کچھ دیکھا دیکھی رائج ہو گئیں اور پھیلتی چلی گئیں  مثلاً کسی کے اوپر سے جانا بے ادبی میں شمار ہوتا ہے، اس لئے بڑے بوڑھوں نے اپنے بچوں کو تنبیہ کے لئے اس طرح سے ڈرایا تاکہ بچہ ایسی حرکت نہ کرے  ایسے ہی چپل سیدھی کرنا بھی ایک اچھا عمل ہے، تاکہ چپل یا جوتے کے نیچے اگر کچھ لگا ہو تو نظر نہ آئے  پاؤں ہلانا تو ویسے بھی دوسرے کی طبیعت پہ گراں گزرتا ہے  شام سے پہلے صفائی کرنے کی عادت ڈلوانے کے لئے عصر کے بعد جھاڑو لگانے کو منع کیا جاتا تھا  یہ دھاگے والی بات تو صدیوں تک ہندوؤں کے ساتھ رہتے رہتے ان کی دیکھا دیکھی مسلمانوں میں بھی پختہ ہو گئی  راکھی ہندوؤں کا تہوار ہے، جس میں کسی کے ہاتھ پر دھاگا باندھتے ہیں، تاکہ وہ ہر بلا سے محفوظ رہے  ہمارے ہاں بھی نظرِ بد سے بچنے کے لئے کالا دھاگا باندھا جانے لگا  اس غرض سے بچے کے ماتھے پر کالا سا نشان بھی بنا دیا جاتا ہے  
محمد عرفان رامے  شہزاد گاؤں کا سب سے نکما لڑکا سمجھا جاتا تھا  اس کے والد بشیر احمد طویل عرصے تک گاؤں میں بطور چوکیدار اپنی خدمات انجام دیتے رہے تھے  گاؤں کے لوگ ان کی بہت عزت کرتے تھے  بڑھاپے اور بیماری کے باعث اب ان کے لئے کام کرنا ممکن نہیں رہا تھا  ایک روز گاؤں کے چند بڑوں نے فیصلہ کیا اگر شہزاد اپنے والد کی جگہ چوکیداری شروع کر دے تو ان کے گھر کا چولہا جلتا رہے گا  جب یہ تجویز شہزاد کے سامنے رکھی گئی تو وقتی طور پر اس نے کام کرنے کی ہامی بھر لی، لیکن کچھ ہی دنوں بعد چوکیداری سے بے زار ہو کر شہر چلا گیا  شہزاد کئی روز شہر میں رہنے کے بعد گاؤں واپس آ گیا تھا  وہ ملازمت کی تلاش میں شہر گیا تھا، مگر اپنی آرام طلبی اور سستی کے باعث وہاں کوئی کام نہ کر سکا  جاری ہے  اسے گاؤں پہنچ کر معلوم ہوا کہ یہاں ایک خونخوار شیر نے دہشت پھیلائی ہوئی ہے  یہ شیر جانے کہاں سے پُرسکون قریبی جنگل میں آ دھمکا تھا اور اب تک گاؤں کے کئی جانوروں کا شکار کر چکا تھا  اب وہ مستقل گاؤں آ گیا تھا، لیکن کسی نے اسے چوکیداری پر مجبور نہیں کیا تھا  اب وہ شیر سے مقابلہ کرنے کا سوچ رہا تھا، تاکہ گاؤں والوں کی نظروں میں اپنی ساکھ بہتر بنا سکے  شہزاد آرام طلب ضرور تھا، لیکن بزدل نہیں  وہ اندھیرا پھیلتے ہی چھت پر چڑھ جاتا تھا تاکہ شیر کی آمد و رفت پر نظر رکھ سکے  اُس رات چاندنی پھیلی ہوئی تھی اور کافی فاصلے تک دیکھا جا سکتا تھا  رات کا پچھلا پہر تھا جب شہزاد نے گاؤں کی ایک پگڈنڈی پر شیر کو جاتے دیکھا  شیر نے جبڑوں میں کوئی جانور دبوچ رکھا تھا  شہزاد کو تین راتوں کی نگرانی کے بعد شیر دکھائی دیا تھا  وہ اس موقع کو ضائع نہیں کرنا چاہتا تھا، چنانچہ اس کے تعاقب میں نکل گیا  شیر کا رُخ مٹی کے بڑے ٹیلے کی طرف تھا، جس کے دوسری جانب جنگل شروع ہو جاتا تھا  شہزاد محتاط انداز میں اس کا تعاقب کرتا رہا اور ایک ایسے مقام پر پہنچ گیا، جہاں بیٹھ کر شیر نے اپنے شکار سے پیٹ بھرا  کھانے کے بعد شیر نے بھرپور انگڑائی لی اور جنگل میں غائب ہو گیا  یہاں بکھری ہوئی پرانی ہڈیاں دیکھ کر شہزاد سمجھ گیا کہ شیر اپنا شکار یہیں لا کر کھاتا تھا  سب کچھ اپنی آنکھوں سے دیکھنے کے بعد شہزاد واپس گھر آ گیا اور اگلی صبح اپنے والد کی بندوق نکال کر صاف کرنے لگا  یہ صبح صبح کیا کر رہے ہو بیٹا  بشیر احمد نے اسے دیکھ کر حیرت سے پوچھا  بندوق کی صفائی کر رہا ہوں بابا  کسی بھی وقت ضرورت پڑ سکتی ہے  شیر نے گاؤں میں خوف پھیلایا ہوا ہے  وہ بندوق صاف کرتے ہوئے بولا  تو یہ بات ہے  ویسے اگر شیر آ گیا، تو، تم کیا کرو گے  بابا مسکرائے  میں اسے گولیوں سے بھون ڈالوں گا  اس کا لہجہ پُرعزم تھا  جہاں تک مجھے یاد ہے تم نے تو کبھی چوہا تک نہیں مارا، شیر کیسے مارو گے  بابا نے شرارت بھرے لہجے میں کہا تو شہزاد بھی مسکرا دیا  بابا نے خود اسے بندوق چلانے کی تربیت دی تھی اور اب اس کی کاہلی کا مذاق اُڑا رہے تھے  شیر کی نگرانی کرتے کئی روز گزر گئی  آج بھی آدھی رات گزر چکی تھی اور شہزاد ٹیلے کے قریب ایک درخت کی شاخ پر بیٹھا تھا  آج وہ اتنا چوکنا تھا کہ کوئی اس پر طنز نہیں کر سکتا تھا  چاند بادلوں میں چھپا ہوا تھا اور چاندنی بہت مدھم تھی  شہزاد عقابی نظروں سے اندھیرے میں دیکھ رہا تھا  بہت دیر بعد اسے شیر مٹی کے ٹیلے کی جانب آتا دکھائی دیا  آج اس کے پاس شکار نہیں تھا، کیونکہ گاؤں والوں نے اپنے جانور کمروں کے اندر بند کر دیے تھے  بھوکے شیر کا رُخ جانوروں کی اُن بچی کھچی ہڈیوں کی طرف تھا، جنہیں وہ شکار کر کے لاتا تھا  جیسے ہی شیر ٹیلے کے نزدیک پہنچا، چونک کر اِدھر اُدھر دیکھنے لگا  شاید اسے وہاں کسی کی موجودگی کا احساس ہو گیا تھا  شکار کی اُمید پر بھوکا شیر پوری طرح چوکس ہو گیا تھا  وہ محتاط انداز میں اِدھر اُدھر دیکھتے ہوئے آگے بڑھا  جلد ہی اُسے معلوم ہو گیا کہ کوئی ٹیلے کے قریب درخت پر بیٹھا ہے  شہزاد بھی صورت حال سے نبٹنے کے لئے تیار تھا  اُسے شکار کا تجربہ تو نہیں تھا، لیکن اب پیچھے ہٹنا بھی ممکن نہیں رہا تھا  اس نے شاخ پر بیٹھے بیٹھے بندوق سیدھی کی اور شیر کی دونوں آنکھوں کے درمیان کھوپڑی کا نشانہ باندھ لیا  اب وہ شیر کے قریب آنے کا انتظار کر رہا تھا  جیسے جیسے درندہ آگے بڑھ رہا تھا، شہزاد کے دل کی حرکت تیز ہوتی چلی جا رہی تھی، لیکن اسے اپنے حواس پر قابو رکھنا تھا  جیسے ہی خونی درندہ مزید آگے بڑھا، شہزاد نے بندوق کا ٹریگر دبا دیا  علاقہ دور دور تک فائر کی آواز سے گونج اُٹھا  گھونسلوں میں سوئے ہوئے پرندے گھبرا کر شور مچانے لگے  درخت کی وہ شاخ جس پر شہزاد بیٹھا تھا، زیادہ مضبوط نہیں تھی  فائر کرتے وقت جب اس کے جسم کو بندوق سے جھٹکا لگا تو شاخ تنے سے جدا ہو گئی اور شہزاد اپنا توازن کھو کر زمین پر جا گرا  بلندی سے گرنے کے باعث اس کی ٹانگ پر شدید جوٹ آئی تھی  بندوق اس کے ہاتھ سے نکل کر زمین پر جا گری تھی  وہ زخمی ٹانگ پکڑ کر درد سے کراہنے لگا  خطرہ اب بھی موجود تھا  شہزاد نے گردن گھما کر شیر کی طرف دیکھا تو جسم میں خوف کی لہر دوڑ گئی  گولی سر کی بجائے شیر کی ٹانگ میں لگی تھی اور وہ دوبارہ حملے کی تیاری کر رہا تھا  وقت بہت کم تھا  شہزاد نے جلدی سے بندوق اُٹھا لی اور لوڈ کرنے کے بعد دوسرا فائر کر دیا، لیکن بہت دیر ہو چکی تھی  شیر اس پر حملہ کرنے کے لئے لمبی جست لگا چکا تھا  ماحول ایک مرتبہ پھر فائر کی آواز سے گونج اُٹھا  اس بار شہزاد کی چیخ بھی اس شور کا حصہ تھی  گولی کی آواز سن کر بشیر احمد کی آنکھ کھلی تو وہ ہڑبڑا کر اُٹھ بیٹھے  انھوں نے لالٹین کی روشنی میں جائزہ لیا تو شہزاد بندوق سمیت غائب تھا  بیٹے کا خیال آتے ہی اُن کا کلیجہ منہ کو آ گیا  وہ لاٹھی کے سہارے چلتے ہوئے گھر سے باہر نکل آئے  گاؤں کے دیگر لوگ بھی وہاں جمع ہو گئے  جلد ہی نوجوان بیل گاڑیوں پر سوار ہو کر ٹیلے کی جانب روانہ ہو گئے  سب کا خیال تھا کہ آواز اسی طرف سے آئی تھی  جب وہ ٹیلے کے نزدیک پہنچے تو وہاں کا منظر دیکھ کر سب کے منہ حیرت اور خوف سے کھلے رہ گئے  خون میں لت پت شیر درخت کے نزدیک پڑا تھا، جبکہ شہزاد کا آدھا جسم اس کے نیچے دبا ہوا تھا  شہزاد کی گرفت بندوق پر اب بھی مضبوط تھی  چند نوجوان تیزی سے آگے بڑھے اور مردہ شیر کو گھسیٹ کر شہزاد سے دور کر دیا  شہزاد کی ٹانگ زخمی تھی  وہ صدمے سے بے ہوش تھا  لوگ اسے گاؤں کے مطب میں لے آئے اور حکیم صاحب نے اس کا علاج شروع کر دیا  جلد ہی شہزاد کو ہوش آ گیا  وہ حیرت سے اپنے گرد جمع لوگوں کو دیکھنے لگا، جو زندگی میں پہلی بار اُسے بزدل اور نکما نہیں، بلکہ بہادر قرار دے رہے تھے  آج بشیر احمد کا سر بھی فخر سے بلند تھا  وقت نے اُن کے بیٹے کو گاؤں کا سب سے بہادر نوجوان ثابت کر دیا تھا، جو اُن کے لئے ایک بڑا اعزاز تھا  
جاوید اقبال صدیقی  نصرت کے تین بیٹے احمد، عبداللہ اور منان تھے  ان کے شوہر ایک نجی کمپنی میں ملازم تھے  نصرت بہت سگھڑ گھریلو خاتون تھیں، جو کم آمدنی میں بھی بہت سلیقے سے گھر کا انتظام سنبھالے ہوئے تھیں  بچے بہت ذہین، لیکن شریر تھے  ان کی بہن کے مالی حالات بہت اچھے تھے  آج وہ نصرت سے ملنے آ رہی تھیں  وہ بچوں کے لئے تحفے بھی لا رہی تھیں، اس لئے سب بچے خوش تھے اور بے تابی سے اپنی خالہ کا انتظار کر رہے تھے  نصرت نے ان کے لئے کھانے کا انتظام کر رکھا تھا  خالہ آئیں تو دیر باتوں کے بعد انھوں نے بچوں کی فرمائش کے مطابق تحفے دیے تو وہ خوشی سے پھولے نہ سمائے  شام تک خوب باتیں ہوئیں  انھوں نے بچوں کو خوب پیار کیا اور جب جانے لگیں تو نصرت کو کچھ پیسے دیتے ہوئے کہا کہ بچوں کو ان کی پسند کی چیزیں لے کر دے دینا  جاری ہے  جب وہ چلی گئیں تو نصرت نے ہاتھ میں پکڑے پیسے ٹی وی ٹرالی کی دراز میں رکھ دیے اور خود پڑوسن کی تیمارداری کے لئے چلی گئیں  امی کے جانے کے بعد بچے اپنی شرارتوں میں لگ گئے  اچانک احمد نے کہا آج کچھ کھانے پینے کو دل چاہ رہا ہے  منان نے کہا ارے ہاں یاد آیا، خالہ نے امی کو ہم سب کے لئے پیسے دیے تھے  کہاں رکھے ہیں  منان کی بات سن کر عبداللہ نے بتایا کہ پیسے ٹی وی ٹرالی میں رکھے ہیں  احمد نے جلدی سے دراز میں سے پیسے نکال کر منان کے ہاتھ میں پکڑا دیے  ارے یہ تو پورے پانچ ہزار ہیں  منان بولا سنو، یہ پیسے ہمارے ہی تو ہیں  ایسا کرتے ہیں کھانے کی چیزیں لے کر آتے ہیں  احمد  تمہیں کیا چاہیے  منان نے ہزار ہزار کے دو نوٹ اپنے پاس رکھے اور باقی روپے اس کے ہاتھ میں دیتے ہوئے دراز میں رکھنے کا اشارہ کیا  احمد نے نوٹ دراز میں رکھے اور تیزی سے آ کر منان کے سامنے بیٹھ گیا بھائی  مجھے سموسے، کریم رول اور کولڈ ڈرنک چاہیے  پھر منان نے عبداللہ سے پوچھا جو خاموشی سے ساری کارروائی دیکھ رہا تھا، مگر اب تک خاموش تھا پہلے تم بتاؤ تم اپنے لئے کیا لاؤ گے  اس نے اُلٹا منان سے پوچھا  میں، میں اپنے لئے بریانی اور رس گلے لاؤں گا  کولڈ ڈرنک تو احمد نے منگا لی ہے  اچھا، اب تم بھی بتا دو، تاکہ میں جاؤں  اس نے عبداللہ سے پوچھا  میرے لئے چاکلیٹ والی پیسٹری اور مینگو جوس  منان نے تمام چیزیں ایک کاغذ پر لکھیں اور حساب کرنے لگا  پھر کہا چار سو روپے کی بریانی  سو کے سموسے  سو روپے کے کریم رول  ایک سو پچاس کی کولڈ ڈرنک  دو سو کے رس گلے  سو کی پیسٹری اور دو سو روپے کا جوس کا ڈبہ  یہ کل ملا کے ساڑھے بارہ سو روپے ہوئے  باقی بچے ساڑھے سات سو وہ ہم آپس میں بانٹ لیں گے  بھائی  میرے حصے میں کتنے روپے آئیں گے  عبداللہ نے پوچھا  ڈھائی سو روپے  منان نے حساب لگا کر اسے بتایا  ٹھیک ہے میں اپنے حصے کے روپے امی کو دے دوں گا  عبداللہ نے کہا  عبداللہ کی بات پر منان چونک گیا  کیوں  امی کے لئے تو دراز میں تین ہزار روپے رکھے ہیں  یاد ہے ناں خالہ نے پورے پانچ ہزار روپے دیے ہیں  ہاں یاد ہے، مگر بھائی  خالہ کے آنے سے پہلے امی نے برابر والی پڑوسن سے دو ہزار روپے قرض لیے تھے  وہ انھیں دے دیں گی  باقی بچے ایک ہزار  اور ہاں امی نے دودھ والے کے پیسے ابھی تک نہیں دیے وہ کہہ رہا تھا کہ اگر آج پیسے نہ دیے تو دودھ پہنچانا بند کر دے گا  عبداللہ کی باتیں سن کر منان اور احمد اس کے قریب آ کر بیٹھ گئے  امی نے میری اسکول کی فیس ابھی تک نہیں دی  احمد جو عبداللہ کی باتیں غور سے سن رہا تھا بولا  عبداللہ دودھ والے انکل کے کتنے پیسے امی نے دینے ہیں  اٹھارہ سو روپے، امی نے مجھے بتایا تھا  اس طرح سے تو یہ پیسے بہت کم ہیں  اس سے زیادہ تو انھیں اُدھار چکانا ہے  یہ کہتے ہوئے منان کی آنکھوں میں آنسو اُمڈ آئے  بھائی کو افسردہ دیکھ کر احمد اُٹھ کر پانی لینے چلا گیا  عبداللہ جلدی سے اسکول کی کاپی کھول کر ہوم ورک کرنے لگا  منان نے ٹی وی ٹرالی کی دراز کھولی اور اپنی مٹھی میں بند ہزار ہزار کے دو نوٹ سیدھے کر کے دوسرے تین نوٹوں کے درمیان رکھ دیے  
سائرہ جبیں  مما  آج کیا پکایا ہے  عائشہ سکول سے واپس آئی تو آتے ہی بے تابی سے پوچھا، اسے شدید بھوک لگی تھی  عائشہ کی امی نے جواب دیا جلدی سے ہاتھ منہ دھو کر آ جاؤ، آج مزیدار بھنڈی پکائی ہے میں نے  عائشہ نے بھنڈی کا نام سنا تو منہ بنایا اور ناراضی سے بولی مجھے نہیں کھانی، کتنی دفعہ کہا ہے کہ بھنڈی نہ پکایا کریں، مجھے اچھی نہیں لگتی  عائشہ نے غصے سے بستہ اٹھایا اور اپنے کمرے میں چلی گئی  امی نے اسے کئی مرتبہ بلایا کہ ایسا نہ کرے اور صبر و شکر کے ساتھ کھانا کھا لے مگر عائشہ نے ایک نہ سنی اور کمرے میں ہی بیٹھی رہی  رات کے کھانے میں بھی دوپہر والا سالن کھایا جانا تھا، اس لئے عائشہ نے رات کا کھانا کھانے سے بھی انکار کر دیا اور ابو کا انتظار کرنے لگی تاکہ ان سے فرمائش کر کے بازار سے برگر یا چاٹ منگوا لے  جاری ہے  ابو گھر واپس آئے تو انہیں عائشہ کو دیکھ کر ہی پتہ چل گیا کہ آج اس کا موڈ خراب ہے  ابو نے عائشہ سے پوچھا کیا بات ہے گڑیا، آپ ناراض کیوں ہیں  عائشہ بولی ابو جان  امی نے آج پھر بھنڈی پکائی ہے، مجھے سبزی اچھی نہیں لگتی، لیکن امی چاہتی ہیں کہ جو بھی گھر میں پکے، میں وہی کھاؤں، کیا میں آج برگر کھا سکتی ہوں  آپ مجھے برگر منگوا دیں نا  عائشہ نے لاڈ سے کہا  لیکن آج ابو نے بھی عائشہ کو سمجھانے کی کوشش کی، وہ کئی بار عائشہ کو سبزی کھانے سے منع کرتے دیکھ چکے تھے  ابو نے کہا بیٹی  ہمیں سب سبزیاں کھانی چاہئیں، اللہ تعالیٰ نے سب سبزیاں ہمارے فائدے کیلئے بنائی ہیں  ان سے ہمیں غذائیت اور طاقت حاصل ہوتی ہے اور ہم صحت مند رہتے ہیں مگر عائشہ کی تو ایک ہی ضد تھی، اسے سبزیاں اچھی نہیں لگتیں  آخر مجبوری میں اس کی ضد پوری کر دی گئی، اب یہی ہوتا، جب بھی گھر میں سبزی بنتی، عائشہ باہر کی کوئی چیز کھا لیتی، اس کے چھوٹے بہن بھائی، بالکل ضد نہ کرتے اور شوق سے گھر کا بنا کھانا کھاتے لیکن عائشہ مختلف تھی، اس نے باہر کی چیزیں کھانے کی عادت اپنا لی تھی لیکن کچھ ہی دن بعد یہ ثابت ہو گیا کہ یہ عادت اس کے لئے اچھی نہیں  کئی دن سے عائشہ محسوس کر رہی تھی کہ اسے چلتے ہوئے ٹانگوں میں درد ہوتا ہے اور وہ پہلے جیسی توانائی محسوس نہیں کر رہی، سکول کے وقفے میں بھی کھیلتے ہوئے وہ اپنے دوستوں سے ہار جاتی تھی کیونکہ زیادہ دوڑنے سے اسے ٹانگوں میں درد ہوتا تھا اور چلنا مشکل ہو جاتا تھا  وقت گزرنے کے ساتھ عائشہ کی امی نے بھی محسوس کیا کہ عائشہ چلنے پھرنے میں دقت محسوس کرتی ہے اور سکول سے آنے کے بعد بھی بیٹھی رہتی ہے اور نہ ہی گھر کے کاموں میں پہلے کی طرح حصہ لیتی ہے  تھکن کی شکایت بھی ہر وقت اس کی زبان پر رہتی تھی، ایک دن انہوں نے عائشہ سے اس بارے میں پوچھا تو عائشہ نے بتایا امی میری ٹانگوں میں ہر وقت درد ہوتا ہے، اس لئے مجھ سے کوئی کام نہیں کیا جاتا  امی نے یہ شکایت سنی تو دوسرے ہی دن شام کو عائشہ کے والدین اسے ڈاکٹر کے پاس لے گئے  ڈاکٹر نے سب سے پہلے عائشہ سے پوچھا کہ وہ کھانے میں کیا پسند کرتی ہے  عائشہ نے بتایا ڈاکٹر انکل ویسے تو میں گھر کا کھانا کھاتی ہوں، مگر مجھے سبزیاں پسند نہیں، اس لئے جب گھر میں سبزی بنتی ہے تو میں باہر سے پیزا یا سینڈوچ اور برگر منگوا کر کھا لیتی ہوں  ڈاکٹر نے عائشہ کا معائنہ کرنے کے بعد بتایا کہ اس کی خوراک صحت بخش اور متوازن نہیں، اسی وجہ سے یہ بیمار رہتی ہے  ڈاکٹر انکل بولے بیٹا  صحت مند رہنے کیلئے ہمیں پھل، سبزی، گوشت، دودھ، مچھلی ہر چیز کی ضرورت ہوتی ہے، ان سب کو ملا کر ہی متوازن خوراک استعمال کی جا سکتی ہے  جو بچے سبزیاں اور پھل کھاتے ہیں  دودھ پیتے ہیں، وہ ہمیشہ صحت مند رہتے ہیں، ان کے پیروں میں ہر وقت درد نہیں ہوتا  ڈاکٹر انکل نے عائشہ سے کہا بیٹا  یاد رکھیں، اللہ تعالیٰ نے کھانے پینے کی جو چیز بھی بنائی ہے، وہ ہمارے فائدے کے لئے ہے  جب آپ اس بات پر یقین رکھیں گی تو کبھی بھی خوراک سے پھل اور سبزی الگ نہیں کریں گی  تب عائشہ نے وعدہ کیا کہ اب وہ ہمیشہ گھر کا پکا ہوا کھانا خوش ہو کر کھائے گی اور سبزی کھانے سے کبھی انکار نہیں کرے گی  ڈاکٹر انکل نے کہا ہاں  اگر ایسا کرو گی تو ٹانگوں کا درد جلد ہی ختم ہو جائے گا  پیارے بچو  یہ سچ ہے، صحت مند زندگی گزارنے کیلئے آپ کو متوازن غذا کی ضرورت ہوتی ہے  متوازن غذا پھل، گوشت، سبزی، دودھ وغیرہ سے مل کر بنتی ہے، آپ کو ہر چیز خوش ہو کر کھانی چاہئے تاکہ قدرت کی ہر نعمت سے ملنے والی غذائیت آپ تک پہنچ سکے اور آپ صحت مند زندگی بسر کر سکیں  ننھے دوستو  ابھی آپ نے بڑے بڑے کام کرنے ہیں، صحت اچھی ہو گی تو ہر کام اور ہر کامیابی حاصل کرنا بھی ممکن ہو جائے گا  
مرزا حامد بیگ  ایک تھی بڑھیا اور اس کا ایک بیٹا بھی تھا  بیٹا بہت دور رہتا تھا  بڑھیا اکیلی تھی اور بیمار رہتی تھی  ایک روز بڑھیا نے سوچا، چلوں اپنے بیٹے کے گھر  لیکن وہ اپنے بیٹے کے گھر کیسے جاتی  اس کا گھوڑا بھی نہیں تھا اور نہ کوئی سنگی ساتھی  وہ کیا کرتی  اپنے بیٹے کے گھر کیسے جاتی  بڑھیا نے سوچا، میں کیا کروں  اپنے بیٹے کے گھر کیسے جاؤں  بڑھیا کے گھر میں ایک بڑا سا مٹکا تھا  مٹکے نے کہا، کیوں فکر کرتی ہو  میں لے جاؤں گا تمہیں، تمہارے بیٹے کے گھر  بڑھیا خوش ہو گئی  اس رات بہت بارش ہوئی  ندی نالوں میں پانی آ گیا  چاروں طرف پانی ہی پانی  گلیاں اور بازار پانی سے بھر گئے  مٹکے نے کہا، جلدی کر، چلیں  بڑھیا مٹکے میں بیٹھ گئی  جاری ہے  مٹکا پانی میں اتر گیا اور تیرنے لگا  بڑھیا بولی، چل میرے مٹکے ٹم مک ٹم کہاں کی بڑھیا، کہاں کے تم مٹکا چل پڑا  گلیوں اور بازاروں سے ہوتا ہوا  راستے میں جنگل تھا  جنگل میں جانور تھے  جانوروں کو دیکھ کر بڑھیا ڈر گئی  کہنے لگی، ہائے  مجھے جانور کھا جائیں گے  مٹکا بولا، ڈر کاہے کا  بڑھیا نے کہا، جنگل میں شیر بھی ہو گا  مٹکا بولا، پھر کیا ہوا  بڑھیا بولی، جنگل میں لگڑبھگا بھی ہو گا  مٹکے نے کہا، ہوتا رہے  بڑھیا بولی، جنگل میں ریچھ بھی ہو گا  مٹکے نے کہا، شیر، لگڑبھگا، ریچھ جنگل میں ہیں تو آتے کیوں نہیں  یہ سن کر شیر، لگڑبھگا اور ریچھ آ گئے  شیر بولا، ہام ہام ہام بڑھیا کو میں کھاؤں گا  لگڑبھگا بولا، خی خی خی  بڑھیا کو میں کھاؤں گا  ریچھ کہنے لگا، مجھے بہت بھوک لگی ہے  بڑھیا کو مجھے کھانے دو  بڑھیا بولی، کیوں کھاتے ہو مجھے  میں تو کمزور سی ہوں  مجھے بیٹے کے گھر جانے دو  بیٹے کے گھر اچھے اچھے کھانے کھاؤں گی تو موٹی ہوجاؤں گی  جب بیٹے کے گھر سے واپس آؤں گی تب کھا لینا  شیر بولا، ہوں  لگڑبھگا اور ریچھ بولے، ہوں  بڑھیا کی جان میں جان آئی تو بولی، چل میرے مٹکے ٹم مک ٹم کہاں کی بڑھیا، کہاں کے تم مٹکا چل پڑا  بڑھیا، جنگل سے نکل کر اپنے بیٹے کے گھر پہنچی  وہ بہت خوش تھی  بیٹے نے اسے اچھے اچھے کھانے کھلائے بڑھیا نے جی بھر کر کھایا  بڑھیا، کھا کھا کر خوب موٹی تازی ہو گئی  ایک دن بڑھیا کہنے لگی، بیٹا، اب میں اپنے گھر جاؤں گی  بیٹا بولا، خیر سے جائیں  بڑھیا مٹکے میں بیٹھ گئی  چل میرے مٹکے ٹم مک ٹم کہاں کی بڑھیا، کہاں کے تم مٹکا چل پڑا  راستے میں جنگل تھا  جنگل میں شیر، لگڑبھگا اور ریچھ تھے  شیر نے مٹکے میں بیٹھی بڑھیا کو دیکھ لیا  کہنے لگا، بڑھیا تو خوب موٹی تازی ہو کر آئی ہے  لگڑبھگا بولا، خی خی خی  مجھے تو بھوک لگ گئی  ریچھ نے کہا، آؤ اب بڑھیا کو کھا لیں  جنگل کے سارے جانور مل کر بولے، اچھا، تو اب ہم بڑھیا کو کھائیں گے  یہ سن کر بڑھیا بولی، پہلے مجھے دو دو مٹھی ریت لا دو، تب کھانا  وہ مان گئے  دو مٹھی ریت شیر لایا  دو مٹھی لگڑبھگا اور دو مٹھی ریچھ لایا  بڑھیا اپنے ہاتھوں میں ریت لے کر بیٹھ گئی اور بولی، آؤ، اب مجھے کھاؤ  جب وہ اسے کھانے کو آگے بڑھے تو بڑھیا نے مٹھی بھر بھر کر ریت ان کی آنکھوں میں ڈال دی  اب جانور اسے کیسے کھاتے  بڑھیا بولی، چل میرے مٹکے ٹم مک ٹم کہاں کی بڑھیا، کہاں کے تم مٹکا چل پڑا  جنگل کے جانور پیچھے رہ گئے اور بڑھیا اپنے گھر پہنچ گئی  
نجمہ جٹ  کسی شہر میں ایک غریب بیوہ عورت رہتی تھی  اس کے دو بیٹے تھے  وہ غریب عورت محنت، مزدوری کر کے دونوں بیٹوں کی پرورش کرتی تھی  ایک دن دونوں بھائی محلے میں کھیل رہے تھے کہ ایک نیک دل انسان ادھر سے گزرا  اس نے دونوں بچوں کو کچھ روپے دیئے  دونوں بھائی پیسے لے کر بہت خوش ہوئے اور کھانے کی چیزیں خریدنے بازار چل دیئے  بڑے بھائی نے چھوٹے بھائی سے کہا تم ان روپوں کا کیا لو گے  چھوٹے بھائی نے کہا میں تھوڑے سے پھل خریدوں گا  اماں کو کل سے بخار ہے، انہوں نے روٹی نہیں کھائی، پھل کھا کر ان کا جی بہت خوش ہو گا  بڑے بھائی نے کہا میں تو ٹافیاں لوں گا باتیں کرتے کرتے دونوں بازار پہنچ گئے  بڑے بھائی نے اپنے پیسوں کی ٹافیاں خریدیں اور ان کو جیب میں ڈال کر مزے سے کھانے لگا  جاری ہے  چھوٹے بھائی نے اپنے پیسوں سے پھل خریدے  جب دونوں بھائی ماں کے پاس پہنچے تو چھوٹے بیٹے نے ماں سے کہا دیکھو ماں  میں آپ کیلئے رس بھرے پھل لایا ہوں  ایک نیک دل انسان نے ہمیں کچھ روپے دیئے تھے  بچوں کی ماں ایک بہت خود دار عورت تھی  پھل کھانے سے پہلے ماں نے انہیں نصیحت کی کہ کسی سے پیسے لینا اچھی بات نہیں، خود داری اسی میں ہے کہ انسان روکھی سوکھی کھا کر گزارہ کرے، تاہم ماں نے اسے دعا دی کہ خدا تجھے خوش رکھے  چھوٹا بیٹا بہت خوش ہوا  کسی اور بات سے اسے اتنی خوشی نہ ہوتی، جتنی ماں کی دعا سے ہوئی  بڑے بھائی نے یہ دیکھا تو وہ پچھتایا اور اس نے دل میں ٹھان لی کہ آئندہ وہ بھی ہمیشہ ماں کا خیال رکھے گا  
آسیہ فاطمہ  چڑیا بی منہ میں ایک شاپر لیے جس میں تھوڑے سے پکے ہوئے چاولوں کے دانے تھے اپنے گھونسلے میں بیٹھ کر ابھی اپنے بچوں کو کھلانے ہی لگی تھی کہ شرارتی کوا جو ماہر شکاریوں کی طرح گھات لگائے بیٹھا ہوا تھا شاپر اُچک کر یہ جا وہ جا  چڑیا بیچاری جو اتنی محنت سے اپنا رزق اکٹھا کر کے لائی تھی دل مسوس کر رہ گئی  وہیں اُس کے بچوں نے چی چی کر کے شور مچایا تو صائم جو صحن میں کتاب لے کر بیٹھا پیپر کی تیاری کر رہا تھا اُن کی طرف متوجہ ہوا  آج تیسرا دن تھا اُسے صحن میں بیٹھ کر پیپر کی تیاری کرتے ایک دو دفعہ اُس نے کوے کی شرارت دیکھی بھی تھی، شور مچاتے چڑیا کے بچوں کو دیکھ کر کچھ سوچنے لگا پھر اٹھ کر اپنی سوچ کو عملی جامہ پہنانے لگا  اپنے سوچے پر عمل کر کے وہ دوبارہ پڑھنے بیٹھ گیا، اب اُسے اگلے دن کا انتظار تھا  جاری ہے  اگلے دن چڑیا نرم روٹی کا ٹکڑا منہ میں دبوچے آ رہی تھی کہ اُسے شرارتی کوا نظر آیا جو ایک درخت کے نیچے بے سدھ پڑا ہوا تھا  کوے بھائی  کیا ہوا  چڑیا بی کوے کے پاس جا کر پریشانی سے بولی  مجھے بخار ہے بہن میں کچھ کھانے کو بھی نہیں لینے جا سکتا  اتنا بول کر کوے نے اپنا سر پھر زمین پر رکھ دیا تو چڑیا نے اپنے منہ میں دبایا ہوا ٹکڑا اور پنجوں میں پکڑی ہوئی پنیر کوے کے آگے رکھ دی اور بولی  یہ تم کھا لو میں بچوں کے لئے اور لے آتی ہوں  بہت شکریہ بہن  کوے نے کہا  ایک دوسرے کی مصیبت میں کام آنا ہی نیکی ہے  کہتی ہوئی چڑیا اُڑ گئی  کوے نے اپنے پر جھاڑے اور بیٹھ کر کھانے لگا  بیوقوف چڑیا ہونہہ  کچھ دن ایسے ہی گزر گئے شرارتی کوا نظر نہ آیا  چڑیا کے بچے بھی بہت خوش تھے کہ اچانک سے شرارتی کوا آیا اور چڑیا کا لایا کھانا لے کر بھاگنے لگا تو ڈور میں پھنس کر رہ گیا  صائم جو کافی دنوں سے کوے کا گھونسلا خالی دیکھ کر یہ سمجھ رہا تھا کوا بدل گیا ہے اُسے ڈور سے اُلجھتے دیکھ کر پاس گیا اور بولا  ہاں بھئی کوے  میں تو سمجھا تھا تم بدل گئے ہو پر نہیں تم ابھی تک کسی کا حق چھین کر کھانے والے کوے ہو  ایسے ہی لٹکے رہو یہی تمہاری سزا ہے  اتنا بول کر وہ گھر کے اندر چلا گیا  کوے کو اپنی چالاکیاں یاد آ رہی تھیں جو وہ معصوم چڑیوں کے ساتھ کیا کرتا تھا  اُس کی آنکھوں سے آنسو بہنے لگے اور کھانا بھی نیچے گر گیا  چڑیا کے بچے خوشی سے چہچہا رہے تھے کہ کوے سے اُن کی جان جو چھوٹنے والی تھی، مگر چڑیا اُداس آنکھوں سے کوے کو دیکھ رہی تھی پھر کچھ سوچتے ہوئے کوے کے پاس گئی اور اُسے آزاد کرنے کی کوشش کرنے لگی تو شرارتی کوا بولا  چڑیا بہن نہ کرو میری یہی سزا ہے  نہیں کوے بھائی تمہیں احساس ہو گیا یہی بہت ہے  چڑیا بولی تو ندامت سے مزید کوے کا سر جھک گیا  صائم جو دکان پر جانے کے لئے باہر آ رہا تھا چڑیا کو جدوجہد کرتے اور کوے کو سر جھکائے ہوئے دیکھ کر پاس آیا اور کوے کے پیروں سے اُلجھی ہوئی ڈور نکالتے ہوئے بولا  یہ چڑیا کا تم پر احسان ہے کہ اسے اتنا تنگ کرنے کے باوجود وہ تمہیں آزاد کرنے کی کوشش کر رہی ہے  اُمید ہے تم سدھر جاوٴ گے اور اپنی محنت آپ کے تحت رزق تلاش کر کے کھایا کرو گے  کوے نے اقرار میں سر ہلایا اور دونوں کا شکریہ ادا کرتے ہوئے اُڑ گیا  دیکھا بچو  چڑیا کی رحم دلی نے شرارتی کوے کو بدل دیا تھا  ہم بھی اپنے اخلاق اور نرم لہجے کی بدولت بہت کچھ کر سکتے ہیں  تو آئیے عہد کیجیے ہم خود کے ساتھ ساتھ دوسروں کا بھی خیال رکھیں گے  
شازیہ کاشف، نارتھ کراچی  احمد پہلی جماعت کا نٹ کھٹ اور شرارتی سا بچہ تھا  اس کے اندر ایک بری عادت تھی کہ وہ ہر کام میں بے صبری اور جلد بازی کا مظاہرہ کرتا تھا  چیزوں کو گہرائی سے جانچنا اور پُرتجسس رہنا اچھی بات ہے، مگر اس کی بے صبری اور جذباتی پن اکثر اسے مشکل میں ڈال دیتا تھا  اسکول میں بھی اس کی بے صبری کا یہی حال تھا  دوران پڑھائی وہ اپنی کرسی پر اچھلتا، کبھی اپنی پینسل ربر سے کھیلتا، استاد کے سوالات ختم کرنے سے پہلے ہی بے تابی سے ہاتھ اٹھا دیتا اور دوسروں کو بولنے کا موقع دینے سے پہلے ہی اپنی بات شروع کر دیتا تھا  احمد کی کلاس ٹیچر مس شیریں ایک مہربان اور صابر خاتون تھیں  وہ جانتی تھیں کہ احمد ایک ہونہار اور ذہین طالب علم ہے، لیکن وہ یہ بھی جانتی تھیں کہ صبر ایک خوبی ہے، جسے سیکھنے کی ضرورت ہے  جاری ہے  ایک دن جب مس شیریں کلاس میں آئیں تو ان کے پاس کچھ بیج تھے  انھوں نے بتایا کہ اسکول کے میدان میں پہلی جماعت کے بچے مل کر خوبصورت سا باغیچہ لگائیں گے اور اس کی دیکھ بھال کریں گے، ہر طالب علم کو اُگانے کے لئے کچھ بیج دیے گئے  احمد بہت پُرجوش تھا وہ روز اپنے چھوٹے سے باغیچے کی صفائی کرتا، وہاں پانی ڈالتا  مس نے احمد کو سمجھایا کہ باغ کے پھلنے پھولنے کے لئے صبر ضروری ہے  جیسے جیسے ہفتے گزرتے گئے احمد صبر کی اہمیت کو سمجھنے لگا  اس نے دیکھا کہ ننھا پودا زمین سے باہر آ گیا ہے اور روزانہ آہستہ آہستہ اونچا ہو رہا ہے  ایک صبح اس نے دیکھا کہ پودے کے ساتھ ننھی منی سی پیلے رنگ کی کلی موجود ہے وہ باقاعدگی سے پودوں کو پانی دیتا اور پنکھڑیوں کے کھِلنے کا انتظار کرتا  اس نے اس عمل میں خوبصورتی دیکھی اور محسوس کیا کہ ہر کام مکمل ہونے میں وقت لگتا ہے  ایک روشن صبح کی ننھی کلی آخر سورج مکھی کے پھول میں تبدیلی ہو گئی  دیکھو احمد  آپ کا صبر کیا رنگ لایا ہے  مس شیریں نے احمد سے کہا  احمد کا چہرہ خوشی سے چمک رہا تھا  
سیدہ سباحت سمیع، کراچی  میرپور کے ایک چھوٹے سے گاؤں میں احمد صاحب اپنی کٹیا میں اکیلے رہتے تھے  ان کی ایک ہی ساتھی تھی اور وہ ان کی گائے تھی  ان کے پڑوسی سلیم میاں کا بکرا چوری ہو گیا تھا  ایک دن گائے چارا کھا رہی تھی کہ اسے آواز آئی بہن  میں بھوکی ہوں مجھے کھانا دے دو  گائے نے دیکھا کہ ایک بھیڑ کھڑی ہے اور اس کے چارے کی جانب آ رہی ہے  گائے زور سے بولی ارے ارے رکو بہن جی  کون ہو تم اور تمہارا مالک کہاں ہے  بھیڑ نے کہا میرا مالک مجھے مارتا تھا  میں اس سے بچ کے بھاگ آئی اور دو دن سے مجھے کھانا نہیں ملا  اسی لئے بہت بھوکی ہوں  خدا کے لئے کھانا دے دو  بہت دعائیں دوں گی  گائے بولی نہیں بہن  جاؤ کسی اور کے پاس  جاری ہے  میں اپنا کھانا نہیں دے سکتی، کیونکہ یہ میرے مالک نے مجھے دیا ہے  اتنے میں احمد صاحب آ گئے اور سارا ماجرا سمجھ گئے، پھر بھیڑ کو بھی کھانے کے لئے دیا  وہ سوچ رہے تھے کہ رزق اللہ تعالیٰ نے اس کے لئے بھی لکھا ہو گا جبھی یہ یہاں آئی  جب ہم کوئی بھی چیز جو اللہ تعالیٰ نے ہمیں عطا فرمائی ہے اس میں سے کسی مجبور کو بانٹتے ہیں تو اللہ تعالیٰ ہمیں اس سے زیادہ دیتے ہیں  اب گائے اور بھیڑ آپس میں دوست بن گئی تھیں  احمد صاحب نے یہ فیصلہ کیا کہ سلیم میاں کا بکرا جو چوری ہو گیا تھا تو کیوں نہ یہ بھیڑ ان کو دے دیں  اس سے اللہ تعالیٰ بھی خوش ہوں گے اور سلیم میاں کی مدد بھی ہو جائے گی  
اقصیٰ چوہدری  تتلیاں کم و بیش دنیا کے ہر ملک میں پائی جاتی ہیں  ان کے بے شمار رنگ اور قسمیں ہیں  تتلیاں سارا دن پھولوں اور پھلوں کا رس چوس کر اپنا پیٹ بھرتی ہیں  یہ پودوں کی افزائش و نسل میں بھی اہم کردار ادا کرتی ہیں، کیونکہ یہ درختوں میں کراس پولی نیشن کے ذمہ دار ہوتے ہیں  تتلیوں کے پَر بے حد نازک ہوتے ہیں، اور ہاتھ میں پکڑنے سے یہ اپنے پَروں کے حسین رنگ ہاتھوں پر چھوڑ جاتی ہیں  تتلیوں کی بعض اقسام کے پَروں میں قدرتی خوشبو بھی ہوتی ہے  بچو  کیا آپ جانتے ہیں کہ تتلیوں کی پیدائش کا طریقہ بھی نرالا ہے  سب سے پہلے مادہ تتلی کسی بھی ہرے بھرے درخت کے تازہ پتے کی پچھلی سطح پر ایک ننھا منا موتی جیسا چمکیلا انڈا دیتی ہے  اس کی جسامت ایک چھوٹی پِن کے سرے کے برابر ہوتی ہے  جاری ہے  انڈا دینے کے بعد تتلی اُڑ جاتی ہے اور واپس یہاں نہیں آتی  تقریباً ایک ہفتے کے بعد انڈے سے نرم و ملائم ریشم جیسا سبز رنگ کا خوبصورت کیڑا نکلتا ہے جو لاروا کہلاتا ہے  اس کا سائز تقریباً پانچ ملی میٹر تک ہوتا ہے  انڈے سے نکلنے کے بعد یہ شاخ سے پتیاں کھانا شروع کر دیتا ہے، اور بڑی مقدار میں خوراک جمع کر لیتا ہے  جیسے جیسے دن گزرتے جاتے ہیں یہ اپنی شکل اور رنگ میں تبدیلیاں کرتا رہتا ہے، اور ساتھ ساتھ اس کی جسامت بھی بڑھتی رہتی ہے  ایک بالغ لاروے کا سائز پانچ سینٹی میٹر تک ہوتا ہے جو سر سے دُم تک سینکڑوں تہہ دار جھلیوں میں ڈھکا رہتا ہے  رفتہ رفتہ اس کے اوپر دو چھوٹے چھوٹے سینگ نما اُبھار ظاہر ہونے لگتے ہیں، اور جسم سے سخت بدبو دار مادہ بھی خارج ہوتا ہے  جو اس بات کی علامت ہے کہ لاروا اب اگلے مرحلے میں پہنچنے کیلئے تیار ہے  چار ہفتوں کے بعد لاروا اگلے مرحلے یعنی پیوپا بننا شروع ہو جاتا ہے  اس کے اگلے حصے یعنی سر سے ذرا نیچے کی طرف سے باریک تار نما دو دھاگے نکلتے ہیں جو حفاظتی گھیرے کہلائے جاتے ہیں  آہستہ آہستہ یہ قد میں چھوٹا اور جسامت میں موٹا ہوتا جاتا ہے  اس کی بیرونی جھلی بھی سخت ہونا شروع ہو جاتی ہے  یہ اپنے اطراف میں موجود پھولوں اور پتوں کا ہم رنگ ہو جاتا ہے  اس وقت یہ بالکل مونگ پھلی کے خول کی مانند بے جان اور بے کار سی چیز دکھائی دیتا ہے، لیکن حقیقت میں اس معمولی خول کے اندر اس میں قدرتی طور پر کیمیائی عمل اور حیرت انگیز تبدیلیاں رونما ہو رہی ہوتی ہیں  چند ہفتوں بعد موسمی حالات بھی اچھے ہوں تو اس خول کی پچھلی جانب ایک دراڑ پڑ جاتی ہے، جو کچھ وقفے کے بعد کھل کر بڑی ہو جاتی ہے اور اس میں سے ایک خوبصورت اور رنگ برنگی تتلی نکل کر ہواؤں میں اُڑنے لگتی ہے  یہ تتلی پھولوں اور پھلوں پر بیٹھ کر ان کا رس چوستی ہے، تھوڑے دن گزرنے کے بعد یہ تتلی انڈے دیتی ہے اور انڈے دینے کے بعد مر جاتی ہے  
عائشہ فرید احمد، میرپور خاص  آج تھامس اور کومیر کے اسکول میں ایک بڑی سالانہ تقریب تھی  اتفاق سے ان کا ڈرائیور کسی بہت ضروری کام سے چھٹی پر تھا  ان کے بابا صبح ہی آفس جا چکے تھے  اب وہ مجبوراً پیدل جا رہے تھے  اس وقت وہ ایک سنسان گلی سے گزر رہے تھے  اچانک پیچھے سے ایک آدمی سامنے آیا اور ان دونوں کا ہاتھ پکڑ کر زبردستی کھینچنے لگا  وہ شور مچا رہے تھے، لیکن کوئی سننے والا نہ تھا  انھیں گاڑی میں دھکیل دیا  گاڑی کافی دیر چلنے کے بعد ایک سمندر کے کنارے پہنچ گئی، ساحل سنسان تھا  وہ گاڑی سے اُترنے لگے  اس آدمی نے کہا تم لوگ یہاں سے کہیں نہیں بھاگ سکتے  یہاں چاروں طرف سمندر ہے  اس لئے میں تمہیں نہیں باندھوں گا اور وہ ایک پتھر پر بیٹھ گیا  جاری ہے  وہ دونوں بھی پریشان تھے، اس کے سامنے بیٹھ گئے  تھامس نے اپنے سر پر ہر ہاتھ پھیرا تو اس کا ہیٹ گر چکا تھا  اس آدمی نے کہا اگر تم لوگوں نے شور مچایا یا بھاگنے کی کوشش کی تو میں تمہیں اس سمندر میں ڈال دوں گا  اس نے سمندر کی طرف اشارہ کیا  اچانک انھیں ایک گاڑی کی آواز آئی  انھوں نے جلدی سے پتھر اُٹھائے اور اس آدمی کو مار کر گاڑی کی سمت بھاگنے لگے  پولیس کی گاڑی ان کے قریب پہنچ گئی اور انھیں اندر کھینچ لیا گیا  اس آدمی کو بھی پولیس نے پکڑ لیا  واپس آتے ہوئے بابا نے ان کو بتایا کہ وہ کسی کام سے گھر واپس آ رہے تھے تو انھوں نے راستے میں گرا ہوا تھامس کا ہیٹ پہچان لیا  انھوں نے فوراً اسکول اور گھر میں فون کیا تو پتا چلا کہ وہ دونوں موجود نہیں تھے، انھوں نے پولیس کو فون کیا تو پولیس نے مختلف جگہ فون کیا  ایک جگہ سے پتا چلا کہ دو لڑکوں کو ایک گاڑی میں سمندر کی طرف جاتے دیکھا گیا ہے  پولیس ڈھونڈتی ہوئی پہنچ گئی اور وہ دونوں بچ گئے  
ماریہ غزال  یہ کہانی سو، ڈیڑھ سو سال پرانی ہے  اس وقت اتنی ترقی نہیں ہوئی تھی، جتنی آج ہو چکی ہے  اس وقت سفر کے لئے گھوڑے، رہنے کے لئے کچے پکے مکان اور جلانے کے لئے لکڑیاں ہوتی تھیں  ایک چھوٹے قصبے میں ایک پیاری گول مٹول سی بچی میرلن، اس کی ماں این اور اس کے نانا گلبرٹ رہتے تھے  اس کی نانی کا گزشتہ برس انتقال ہو گیا تھا  اب این اور گلبرٹ دونوں مل کر بیکری چلاتے تھے  میرلن کے والد فوج میں تھے اور کئی مہینوں سے ان کی کوئی خیر خبر بھی نہیں تھی  میرلن اب چھے سال کی ہو گئی تھی  انکل رابرٹ قصبے میں تانگا چلاتے تھے  ایک دن انھوں نے این سے کہا این  میرلن اب چھے سال کی ہو گئی ہے، اسے اسکول داخل کرا ہی دینا چاہیے  ہاں انکل رابرٹ  میں روز ہی سوچتی ہوں، مگر آج کل، آج کل کرتے کرتے بھی دو ماہ ہو گئے ہیں  جاری ہے  میں اب ضرور جاؤں گی داخلہ کرانے  این نے ٹرے سے بن نکال کر کاؤنٹر پر موجود شلف میں سجائے  ہاں اس کا اسکول جانا بہت ضروری ہے  کل میں دس بجے اسکول کے پاس سے گزروں گا  اگر تم چاہو تو میرے ساتھ چلنا، مگر وقت کا خیال رکھنا مجھے پابندی وقت کی عادت ہے  انکل رابرٹ اپنی گھوڑا گاڑی پر صبح اسکول کے بچوں کو چھوڑتے تھے اور بعد میں سبزی منڈی جا کر کچھ سامان اپنی گھوڑا گاڑی پر لاد کر قصبے میں لاتے تھے  اگلی صبح این نے جلدی جلدی بن اور ڈبل روٹیوں کو شلف میں سجایا  میرلن کو صاف ستھری گلابی فراک پہنائی  سنہرے بالوں میں سفید ربن باندھ کر دو پونیاں بنائی  انکل رابرٹ وقتِ مقررہ پر پہنچ گئے  وہ خوشی سے اچھل کے گاڑی پر سوار ہوئی  اس کی امی این بھی بیٹھ گئیں  میرلن نے اپنی امی کی یاد کرائی نظم جھوم جھوم کر پڑھنا شروع کر دی  این میرلن کو لے کر پرنسپل کے آفس میں داخل ہوئی  پرنسپل مسز کلارا ایک ہمدرد اور رحم دل خاتون تھیں  انھوں نے میرلن سے اس کا اور اس کے والد کا نام معلوم کیا  این نے مسز کلارا کو وہی نظم سنانے کو میرلن سے کہا جو تھوڑی سی ہچکچاہٹ کے بعد شرماتے ہوئے میرلن نے سنا ہی دی  اب این ایک فارم بھر رہی تھیں  مسز کلارا نے این سے ان کے والد کی خیریت اور میرلن کے والد کے خطوط اور ان کی بھی خیر خیریت معلوم کی  قصبے کے ہر گھر کے افراد کو دوسرے کے بارے میں کافی معلومات ہوتی تھیں  اس لئے دونوں باتوں میں مصروف ہو گئیں  ادھر میرلن نے پرنسپل کے روم سے نکل کر میدان کا رُخ کیا  اسکول میں آدھی چھٹی اسی وقت ہوئی تھی  سب بچے کھیل کود اور کھانے پینے میں مصروف تھے  میرلن نے بھی دو تین بچوں کے ساتھ کھیلنا شروع کر دیا، مگر تھوڑی ہی دیر میں بھوک لگنے کے سبب اس نے کھیل چھوڑا اور اپنے چھوٹے سے بستے سے سیب نکال کر کھانے لگی  استانی نے اسے کلاس میں کھانے دیا کہ چلو آج پہلا دن ہے، اس لئے انھوں نے چھوٹ دے دی، مگر دوسری استانی نے اس کو کوئی رعایت نہیں دی  انھوں نے میرلن کو دروازے کے باہر کھڑا کر دیا  اس نے جب دیکھا کہ ٹیچر مصروف ہو گئیں تو وہ کھیل کے میدان میں پہنچ گئی  تھوڑی دیر میں وہ اُکتا کر مرکزی دروازے سے باہر نکل گئی  مرکزی دروازے پر کھڑا چوکیدار گھنٹی بجانے گیا تھا تب دروازہ خالی تھا  وہ بغیر رکاوٹ کے باہر نکل گئی تھی  اس نے سوچ لیا کہ اب وہ اس جگہ دوبارہ نہیں آئے گی  وہ اس سے پہلے کبھی قصبے کے اس حصے میں نہیں آئی تھی، اس لئے راستہ بھٹک کر دوسری طرف چلی گئی  اب وہ تھک چکی تھی اور اسے نیند آنے لگی  اسے کچھ دور سے ایسا لگا کہ انکل رابرٹ کی گھوڑا گاڑی کھڑی ہے  وہ تیزی سے آگے بڑھی، مگر یہ کچھ الگ سی تھی  نیند کے مارے وہ گاڑی کے پچھلے حصے میں گھاس کی ڈھیری پر سو گئی  آنکھ کھلی تو خود کو ایک صاف ستھرے بستر پر پایا  یہ دراصل گھوڑا گاڑی کے مالک کا گھر تھا  وہ گھوڑے کے لئے گھاس لینے ذرا دور چلا گیا تھا  واپسی پر اس نے ایک ننھی بچی کو اپنی گاڑی میں سوتا ہوا پایا  میرلن کی نیند بہت گہری تھی، اس لئے جگانے سے بھی نہیں جاگی  انھوں نے میرلن کو ایک کنارے کر کے گھاس کے بنڈل رکھے  وہ تو اس وقت جاگی جب وہ نیند پوری کر کے تازہ دم ہو چکی تھی  میرلن نے بستر سے چھلانگ لگائی اور اُتر کر گھر کے دوسرے حصے کی طرف گئی  کمرے سے باہر بڑا سا صحن تھا  ایک بوڑھی عورت چولہے کی طرف منہ کے غالباً کچھ پکا رہی تھی  شام گہری ہو رہی تھی  اس کا مطلب تھا وہ بہت دیر تک سوتی رہی تھی  میرلن قصبے کے زیادہ تر لوگوں سے مانوس تھی، اس لئے وہ یہاں پر خود کو پا کر بھی بالکل خوف زدہ نہیں ہوئی  اس نے بوڑھی عورت سے کہا کہ بھوک لگی ہے  بوڑھی نے انتظار کرنے کا کہا  بوڑھی کا رویہ روکھا سا تھا، جب کہ قصے کے ہر گھر سے اسے ہمیشہ محبت ہی ملی تھی  آج اسے اپنا گھر، اپنی ماں اور اپنے نانا کی قدر ہو رہی تھی  آج اسے احساس ہو رہا تھا کہ زندگی صرف آرام سے ہی نہیں گزرتی، بعض لوگوں کی زندگی بہت مشکل ہوتی ہے  اس کا تجربہ اسے اس بوڑھی عورت کو دیکھ کر ہو رہا تھا  جب بوڑھی عورت اور بڑے میاں نے اس کے سامنے کھانا رکھا تو اس نے ندیدوں کی طرح ٹوٹ پڑی، مگر اس کا ذائقہ کچھ اتنا خاص نہ تھا  یہ عجیب سا پتلا شوربا تھا، جس کے ساتھ خشک بن تھے  اس نے تو ہمیشہ گرم خستہ اور تازہ بن کھائے تھے اور بہت دفعہ کھانا ضائع بھی کیا تھا  کھانے کے بعد بڑے میاں نے میرلن سے اس کے گھر کا پتا پوچھا، مگر اسے تو پتا معلوم ہی نہیں ہے  اس نے کہا میں آپ کو اپنے نانا اور امی کا نام بتا سکتی ہوں  میری امی کی بیکری ہے اور میرے ابو فوجی ہیں  اوہ تو تم کریسنٹ بیکری والی این کی بیٹی ہو، مگر بیٹی  تم اتنی دور کیسے آ گئی  اس نے اسکول اور اس کا سارا ماجرا کہہ سنایا  بوڑھی عورت اس کی باتوں پر بار بار ہنس رہی تھی  اگر آج تم اسکول سے کچھ سیکھ لیتی تو یقینا اپنے گھر کا پتا بتا سکتی  بڑے میاں نے کہا کہ اب رات زیادہ ہو گئی ہے، اس لئے میں صبح تمہیں اسکول چھوڑ آؤں گا  دوسری صبح بڑے میاں اسکول تک چھوڑنے آئے  اسکول میں اس کے مل جانے کی خبر جنگل کی آگ کی طرح پھیل گئی  تھوڑی ہی دیر میں یہ خبر اس کے گھر بھی پہنچ گئی  پریشان حال این اور گلبرٹ فوراً ہی اسکول کے لئے روانہ ہو گئے  این نے آ کر اس کو گلے لگایا، بہت پیار کیا  نانا نے بھی آج غصہ نہیں کیا  بڑے میاں نے سارا واقعہ کہہ سنایا اور رات دیر ہونے کے سبب اسے نہ پہنچا سکنے پر معذرت کی  اس واقعے کے بعد میرلن نے خود سے وعدہ کیا کہ آئندہ کھانا ضائع نہیں کرے گی اور نہ ناشکری کرے گی  اسے اپنے آرام دہ گھر کی بھی قدر معلوم ہو گئی تھی  اب وہ روز اسکول جانے اور تعلیم حاصل کرنے کا پکا ارادہ بھی کر چکی تھی  
محمد عارف جان  ایک پرستان میں 7 بے حد خوبصورت پریاں رہتی تھیں  وہ آپس میں بہت اچھی سہیلیاں بھی تھیں  ان میں اس قدر پیار تھا کہ وہ سہیلیاں کم اور بہنیں زیادہ لگتی تھیں  ان کا معمول تھا کہ روزانہ صبح سویرے باغ میں کھیلنے جاتیں اور خوب مزہ کرتیں  پرستان کی ملکہ نے ساتوں پریوں میں اتنا پیار دیکھ کر باغ میں ان کے لئے مختلف قسم کے جھولے بھی لگوا دیئے تھے  کھیل کود کر شام کو وہ گھر واپس آتیں اور مل جل کر اپنا کام کرتیں  ان ساتوں نے مل کر اکٹھے رہنے کے لئے اپنا نہایت خوبصورت گھر بھی بنایا تھا  پورے پرستان میں ان کی دوستی مشہور تھی  ایک دن صبح سویرے باغ کی سیر کرنے کے بعد وہ معمول کے مطابق دوپہر کو گھر لوٹنے کے بعد سو گئیں  جب شام کو اٹھیں تو کیا دیکھتی ہیں کہ ان کی ایک سہیلی تیز بخار میں تڑپ رہی ہے  جاری ہے  ان میں سے ایک حکیم کو بلا لائی  حکیم نے بتایا کہ بیمار پری کا علاج صرف اُس طلسمی پھول سے ممکن ہے جو پہاڑی کے ساتھ جھرنے کے اوپر لگا ہوا ہے اور تم سب جانتی ہو کہ وہ جھرنا کس قدر اونچا اور خطرناک جگہ پر ہے  ایک پری بولی ہاں حکیم بابا  ہم سب یہ بات بخوبی جانتی ہیں لیکن اپنی دوست کی صحت یابی کے لئے وہ پھول بھی تو لانا ضروری ہے نا، اس لئے ہم سب مل کر وہ پھول لائیں گی  اس کے لئے ہمیں اپنی جان پر ہی کیوں نہ کھیلنا پڑے  اگلی صبح فیصلہ کیا گیا کہ ایک پری بیمار پری کے پاس بیٹھے گی اور باقی سب مل کر پھول لینے جھرنے پر جائیں گی  جھرنے کے قریب پہنچ کر انہوں نے اونچائی کی طرف جانا شروع کیا، لیکن اونچائی ان کے اُڑنے کی طاقت سے کہیں زیادہ تھی  ابھی وہ زیادہ اوپر نہیں گئی تھیں کہ تھک ہار کر نیچے آ گئیں  وہ پانچوں قریب آئیں اور ان میں سے ایک بولی آج ہماری بہن کی زندگی خطرے میں ہے اس لئے ہر حال میں ہمیں وہ پھول لانا ہی ہو گا  اتنا کہہ کر پانچوں پریوں نے ایک دوسرے کے ہاتھ میں ہاتھ ڈال لیے اور بولیں اس طرح سے ہماری جادوئی طاقت بڑھ جائے گی اور ہم وہ پھول حاصل کر سکیں گی  اب کی بار پانچوں اپنی طاقت ملا کر اُڑیں اور بالآخر جھرنے تک پہنچ گئیں  انہیں کچھ فاصلے پر ہی ایک سفید پھول نظر آیا اور وہ سمجھ گئیں کہ اسی کا عرق پلانے سے بیمار پری صحت یاب ہو گی  پانچوں میں سے ایک پری بولی تم جھرنے کے قریب رُکو میں آگے بڑھ کر پھول توڑ کے لاتی ہوں  اتنا کہہ کر پری پھول کے قریب پہنچی اور اسے توڑنے میں کامیاب بھی ہو گئی  اس سے پہلے کہ وہ واپس لوٹتی پانی کی تیز دھار اور ہوا سے وہ اپنا توازن برقرار نہ رکھ سکی  سفید پھول اس کے ہاتھ میں موجود تھا اور وہ پانی کی تیز موجوں میں آگے ہی آگے بہتی جا رہی تھی  یہ دیکھ کر دور کھڑی چاروں پریوں کے حواس ساتھ چھوڑنے لگے وہ ہاتھ پکڑ کر تیزی سے اپنی سہیلی کو بچانے اس کے قریب آئیں اور پانی کی تیز موجوں میں سے کھینچ کر باہر لانے میں کامیاب تو ہو گئیں، لیکن سفید پھول لانے والی پری اس حادثے میں اپنی اُڑنے کی صلاحیت کھو چکی تھی  بچوں  ہمیشہ یاد رکھو کہ دوستی اور سچے رشتے نبھانے کے لئے دی جانے والی قربانیاں انہیں مزید مضبوط اور خالص بنا دیتی ہیں  
سائرہ جبیں  عمر بولا تت تت، تم تم ایسا نہیں کر سکتے، مجھے چھوڑ دو  جوگی غصے سے بولا تم ہی نے تو مجھے کہا تھا کہ مجھے اپنا بیٹا سمجھو اور تمام نسخے مجھے دے دو  عمر بولا میں نے تو تمہیں انسانی ہمدردی کے لئے کہا تھا  لعنت بھیجتا ہوں میں ایسی دولت پر، تمہیں احساس نہیں کہ میرے گھر والوں پر کیا بیت رہی ہو گی  جوگی بولا مجھے دوسروں سے کیا لینا دینا، مجھے تو تمہاری ضرورت ہے  اگر میں کامیاب ہو گیا تو تمہیں میں بہت دور لے جاؤں گا، جہاں ہمارا ڈیرا ہو گا، بے وقوف لڑکے یہاں تمہاری چیخ و پکار کوئی نہیں سنے گا  میں تمہیں جب وہ دوا پلاؤں گا تو تمہیں اپنے آپ کا بھی ہوش نہیں رہے گا اور جو کچھ میں کہوں گا، وہی تم کرو گے  جاری ہے  تم پاگل ہو ایک دم عمر پوری قوت سے چیخا  بس دو منٹ ٹھہرو  یہ کہہ کر جوگی جھونپڑی سے باہر نکل گیا  کامی نے سوچا کہ یہی وہ وقت ہے اپنے دوست کو چھڑانے کا  وہ یہ سوچ کر دھڑکتے دل کے ساتھ جھونپڑی میں داخل ہوا  جب عمر نے کامی کو دیکھا تو کامی نے ہونٹوں پر انگلی رکھ دی اور سرگوشیانہ انداز میں بولا شاید میں تمہیں جلدی کھول نہ سکوں لیکن تم فکر نہ کرو، میں تمہیں دوائی پلانے نہیں دوں گا  اتنا کہہ کر وہ تیزی سے باہر نکل گیا اور پھر درخت کے عقب میں چھپ گیا  اس نے قریب پڑا ہوا ایک پتھر پکڑ لیا تاکہ برتن پر دے مارے لیکن جوگی جھونپڑی میں واپس نہ آیا  کامی دبے پاؤں آہستہ آہستہ چولہے کی طرف بڑھا  جوگی سیاہ چیز کو برتن میں انڈیل رہا تھا  کامی پیٹ کے بل لیٹا رہا، اس کی نظریں جوگی پر مرکوز تھیں  اچانک جوگی نے دوائی چکھی اور مطمئن انداز میں سر ہلانے لگا  ظالم انسان  کامی بڑبڑایا اور یہی بڑبڑاہٹ اسے لے ڈوبی، جوگی ایک دم ہوشیار ہو گیا، جیسے اسے احساس ہو کہ اس کے نزدیک کوئی دوسرا بھی موجود ہے  وہ چوکنا ہو گیا  کامی کا دل دھڑکنے لگا  جوگی وہاں بیٹھا چاروں طرف دیکھ رہا تھا  وہ سیدھا جھونپڑی کی طرف چلا گیا  مٹی کا برتن جس میں دوا تھی، وہیں پڑا ہوا تھا  کامی کا دل چاہا کہ نشانہ لے کر اسے توڑ دے  اسے خطرہ تھا کہ اگر نشانہ ٹھیک نہ لگا تو کھٹکا ضرور ہو گا  پھر جیسے ہی اس نے پتھر نشانے کے لئے اوپر اٹھایا اور خود بھی سیدھا ہوا تو جوگی جھونپڑے سے نکل کر چولہے کی طرف بڑھنے لگا  وہ اب بھی چوکنا تھا  کامی دھڑام سے زمین پر گرا اور آواز سناٹے میں ابھری  جوگی ایک دم اچھل پڑا  اب کامی کا بچنا مشکل تھا لہٰذا وہ پتھر کو لئے ایک دم کھڑا ہو گیا  کامی نے ایک دم وہ پتھر جوگی کو مارا  جوگی جو پہلے ہی تیار تھا، ایک طرف ہو گیا  کامی نے دوڑ لگا دی، جوگی بھی اس کے پیچھے تھا  کامی نے جھک کر پتھر اٹھایا اور پوری طاقت سے جوگی کو مارا لیکن خوش قسمتی سے وہ ایک بار پھر بچ گیا  جوگی نے دوڑنا بند کر دیا  کامی بھی رک گیا  جوگی واپس پلٹا اور آہستہ آہستہ جھونپڑی کی طرف جانے لگا  اچانک جوگی نے اس پر پتھر دے مارا  کامی ہوشیار کھڑا تھا، وہ جھکا اور جھکنے کے بعد تیزی سے کھڑا ہوا اور پھر پوری طاقت سے جوگی کو پتھر دے مارا  پتھر جوگی کی ناک پر لگا اور پھر دوسرا پتھر اس کے سر پر لگا، جوگی زمین پر گرا اور اس کی گردن ایک طرف ڈھلک گئی  کامی نے عمر کو ساتھ لیا اور جاتے ہوئے اس نے سیاہ مادہ زمین پر گرا دیا  دونوں جنگل میں بھوکے پیاسے بھٹکتے رہے اور جنگل بھی خوفناک تھا  آخر صبح ہونے کے بعد وہ جنگل سے نکل چکے تھے  کامی اپنے دوست سے محبت نہ رکھتا اور اتنا بڑا خطرہ مول نہ لیتا تو شاید اس کا دوست جوگی کا بیٹا بن کر رہ چکا تھا لیکن کامی کی جرات نے اپنے دوست کو موت کے منہ سے نکال لیا  
سائرہ جبیں  کامران اور عمر کی دوستی پوری کالونی میں مشہور تھی  دونوں ایک دوسرے پر جان چھڑکتے تھے  سب کامران کو پیار سے کامی کہتے تھے  ایک دفعہ عمر، ٹیچر سے پانی پینے کا پوچھ کر گیا لیکن پھر اس کی واپسی نہیں ہوئی  جوں جوں وقت گزر رہا تھا، کامی پریشان ہو رہا تھا  چھٹی کے وقت کامی، عمر کے گھر گیا اور کہا آنٹی  عمر، ٹیچر سے پانی کا پوچھ کر گیا تھا لیکن واپس نہیں آیا، کیا وہ گھر آ گیا ہے  اس بات سے عمر کے گھر والے پریشان ہو گئے  اب کامی کو ایک جوگی کی باتیں یاد آنے لگیں، ایک دن جوگی نے کہا تھا اب میں بوڑھا ہونے والا ہوں، کاش کوئی میرا بیٹا ہوتا، اس کو میں تمام نسخے بتاتا اور وہ خوب دولت کماتا  اتنا کہہ کر جوگی نے چمکدار نظروں سے عمر کی طرف دیکھا تھا  جاری ہے  اس پر عمر نے جوگی سے کہا تھا کہ آپ سمجھیں میں آپ کا بیٹا ہوں، مجھے تمام نسخے بتائیں  یہ تمام باتیں کامی نے عمر کے والد کو بتا دیں اور کہا ہو نہ ہو، یہ جوگی کی کارستانی معلوم ہوتی ہے  اب ہر کوئی جوگی کی تلاش میں نکل گیا  کامران چلتے چلتے جنگل پہنچ گیا  شام کے سائے بڑھ رہے تھے اور کامی لگاتار چل رہا تھا  وہ واپس مڑنے ہی والا تھا کہ اسے زمین پر گری ہوئی کاپی نظر آئی، کاپی اٹھائی تو وہ عمر کی تھی  کامی کو سراغ مل چکا تھا، اب وہ واپس نہیں جا سکتا تھا  کامی ایک سمت چلتا چلا گیا  رات ہو گئی تھی، اب اسے ڈر لگ رہا تھا  لوگ کہتے تھے کہ وہاں بد روحیں رہتی ہیں، جو لوگ بھی جنگل میں گئے، وہ واپس زخمی ہو کر آئے  ابھی وہ سوچ رہا تھا کہ اسے دور آگ کا شعلہ نظر آیا  کامی نے سوچا، ضرور کوئی انسان وہاں ہے اور یہی وقت ہے اپنے دوست کی مدد کرنے کا، ہو سکتا ہے جوگی صبح عمر کو کہیں اور لے جائے  کامی آہستہ آہستہ بغیر آواز پیدا کئے بڑھتا رہا  تقریباً آدھا گھنٹے چلنے کے بعد اسے احساس ہوا کہ وہ آگ کے قریب آ گیا ہے  وہ رک گیا، اس کا سانس پھول چکا تھا  اس نے آگ سے پرے نظر ڈالی تو اسے ایک جھونپڑی نظر آئی  کامی جلدی سے آگے بڑھا اور دوسرے درخت کے تنے کی طرف گیا پھر رک گیا  وہ آگ کے قریب ہو گیا اور دیکھا کہ ایک پتھروں کا چولہا بنا ہوا ہے، آگ پر کوئی برتن رکھا ہوا ہے، جس میں کچھ پک رہا ہے  وہ بار بار جھونپڑی کو گھور رہا تھا  اسے یقین تھا کہ جھونپڑی میں کوئی ہے  اچانک جھونپڑی سے کوئی باہر نکلا، یہ وہی جوگی تھا، جو سکول کے باہر بیٹھ کر بچوں کو کہانیاں سنایا کرتا تھا  جوگی برتن پر جھکا کچھ دیکھتا رہا، پھر جھونپڑی میں چلا گیا  جھونپڑی کی پشت پر ایک درخت تھا، کامی آہستہ آہستہ اس درخت کے پیچھے چھپ گیا، اب اسے جھونپڑی ہی نہیں بلکہ اندر کا بھی سب کچھ نظر آ رہا تھا  ایک طرف سے پردہ ہٹا ہوا تھا  اس نے دیکھا کہ عمر رسیوں سے بندھا ہوا ہے  اس کا دل چاہا کہ بھاگ کر عمر کی رسیاں کھول دے مگر احتیاط لازم تھی  وہ نہیں چاہتا تھا کہ اپنے دوست کو چھڑاتے چھڑاتے خود بھی پھنس جائے  جوگی پھر اندر آیا اور بندھے ہوئے عمر سے مخاطب ہو کر بولا برخوردار  بس پانچ منٹ ٹھہر جاؤ، دوا تیار ہو رہی ہے  جب تمہیں پلاؤں گا تو تم اپنی یادداشت بھول جاؤ گے، بس تمہیں یہی یاد ہو گا کہ تم میرے بیٹے ہو  جاری ہے  
اسد خان  ایک ہرے بھرے جنگل میں بہت سارے بھالو رہا کرتے تھے، جہاں میٹھے پانی کے چشمے، سرخ سرخ سیب اور رسیلے پھل لگے ہوئے تھے  اسی جنگل میں مانو نام کا ایک شریر بھالو بھی رہتا تھا، جس کا کام سارا دن شہد کے چھتے تلاش کرنا اور چھوٹے چھوٹے پرندوں کو تنگ کرنا تھا  کسی کے گھونسلے سے انڈے نکال کر گھاس میں چھپا دیئے تو کسی جانور کے ننھے منے بچوں کو اٹھا کر چشمے میں نہلا دیا اور کسی درخت کو خواہ مخواہ ہلا دیا  یہ سب اس کے خیال میں دلچسپ شرارتیں تھیں  وہ جنگل کے دوسرے جانوروں کے شرارتی بچوں کا سردار تھا اور سب اسے شہزادہ پکارتے  جب یہ سب مل کر شرارتیں کرتے تو سارا جنگل سر پر اٹھا لیتے  چھوٹے جانور ڈر کر اپنے اپنے گھروں میں چھپ جاتے  جاری ہے  ایک دن مانو میاں ایک جھاڑی سے پکے پکے سرخ بیر چن کر کھا رہے تھے کہ کیا دیکھتے ہیں کہ چند آدمی جنگل میں داخل ہوئے  مانو ڈرے تو بہت کہ نہ جانے یہ کون سے جانور ہیں  کہیں دیکھ نہ لیں اور پھر نہ جانے کیا مصیبت آ جائے، مگر تھے ذرا دل والے جھاڑی میں چھپے بیٹھے رہے  مانو میاں نے زندگی بھر انسان کی شکل نہیں دیکھی تھی  شکاریوں کو دیکھ کر تو وہ یہی سمجھے کہ یہ بھی ان کی طرح کے جانور ہیں  شکاری تو چلے گئے، مگر مانو کو ایک نئی سوچ دے گئے  وہ ہر لمحے یہی سوچتا رہا کہ آخر یہ جانور کس جنگل سے آئے تھے  میں وہاں ضرور جاوٴں گا، رات کو سویا تو خواب میں دیکھا کہ وہ بھی بڑا سا ہیٹ پہنے ایک کندھے پر دوربین دوسرے پر تھرماس لٹکائے پھر رہا ہے  صبح اٹھا تو وہی فکر و سوچ  اسی جنگل میں ایک کوا بھی رہتا تھا  اس نے جو یہ معاملہ دیکھا تو جھٹ تاڑ گیا کہ معاملہ گڑبڑ ہے، اس نے مانو سے پیار سے پوچھا تو پتا چلا کہ اُسے شکاری پسند آ گئے ہیں  کوا مانو کے ہاتھوں تنگ تھا  جھٹ کہنے لگا  تمہیں ان کے جنگل میں لے چلوں جہاں سے وہ آئے تھے، وہاں ایسے مزے ہیں کہ بس کوے نے کچھ اس طرح نقشہ کھینچا کہ میاں مانو ہو گئے چت اور لگے منصوبے بنانے  مانو جن بچوں کا سردار تھا وہ سب سمجھ رہے تھے کہ یہ بیمار ہو گیا ہے  ایک دن مانو نے اپنے ساتھیوں سے کہا کہ وہ ایسا جانور بننا چاہتا ہے جیسے کہ چند دن پہلے کچھ جانور یہاں آئے تھے  اب بھلا بچوں کو کیا یاد رہتا کہ چند دن پہلے کون آیا تھا  انہوں نے لومڑی سے جا کر پوچھا  اس نے اپنی آنکھیں اِدھر اُدھر گھمائیں اور بولی  ارے وہی آدمی نا، وہ شکاری تھے  تمہیں دیکھ لیتے تو پکڑ کر لے جاتے  یہ شہر سے آئے تھے  اللہ انہیں غارت کرے  ہرن مار کر لے گئے  میرا خیال ہے کہ ہمیں اس جنگل میں چلنا چاہئے جہاں سے یہ آئے تھے مانو نے تجویز پیش کی  لیکن وہاں جانے کا کیا فائدہ  ننھے خرگوش نے کہا  سیر و تفریح نئی جگہ دیکھنا  معلومات میں اضافہ ہو گا  مانو نے فخریہ کہا  دو چار نے مانو کی ہاں میں ہاں ملائی، باقی اِدھر اُدھر ہو گئے  یہ خبر جب مانو کے ماں باپ تک پہنچی تو انہوں نے اس کے کان کھینچے اور ڈانٹا کہ اب اگر تم نے شہر کا نام لیا تو ہاتھ پاوٴں باندھ کر ڈال دیں گے  شاید وہ اپنا ارادہ ملتوی کر دیتا  اگر کوا نہ بہکاتا  وہ بار بار کہتا ارے یار ڈر گئے  یہاں کیا پڑے ہو، جب شہر سے لوٹ کر آوٴ گے تو اپنے ٹھاٹ دیکھنا  مانو کے دو ساتھی اس کے ساتھ شہر جانے کو تیار ہو گئے  مانو کی ماں بہت پریشان تھی  وہ اسے خوب سمجھاتی کہ تمہارے لئے یہ جنگل ہی محفوظ جگہ ہے  یہاں سے قدم نہ نکالنا  مگر مانو میاں پر تو کوے کی لچھے دار باتوں کا بھوت سوار تھا  ماں باپ کا کہا نہ مانا  ایک رات اپنے دو ساتھیوں کے ساتھ چل نکلے اوپر کوا اڑتا جاتا  نیچے یہ تینوں سفر کرتے  راستے میں بانس کا ایک بڑا سا جنگل آیا  اس میں ایک بوڑھا بندر رہتا  اس نے یہ قافلہ دیکھا تو پوچھا وہ کہاں کے ارادے ہیں  مانو نے بتایا، شہر جا رہے ہیں  بندر ان پر خوب چیخا پاگل ہوئے ہو شہر جا کر مرو گے انسان تو تمہیں تلاش کرنے جنگل آیا تھا اور تم خود شہر جا رہے ہو  مگر کوا دونوں کو الگ لے جا کر بولا  یہ تم سے جل گیا بوڑھا ہے نا  اب چل پھر نہیں سکتا اس لئے باتیں بناتا ہے  دونوں نے فیصلہ کیا کہ کل صبح دوبارہ سفر شروع کریں گے  صبح مانو کی آنکھ کھلی تو وہ اکیلا تھا  اس کے دونوں ساتھی بھاگ گئے تھے، مانو اداس ہوا تو کوے نے ڈھارس بندھائی  ارے میں ابھی زندہ ہوں تمہارے ساتھ شہر چلنے کے لئے  دونوں نے سفر شروع کیا  کئی دن گزر گئے آخر ایک رات وہ شہر کے نزدیک پہنچ گئے لو بھئی شہر آ گیا  اب ہم مزے کریں گے  دور سے شہر کے مکان، سڑکیں، کارخانے نظر آ رہے تھے  مانو خوشی اور حیرت سے پاگل ہوا جا رہا تھا  اس کا جی چاہتا تھا کہ وہ بھاگ کر وہاں چلا جائے  کوے نے پروگرام بنایا کہ کل صبح تازہ دم ہو کر شہر جائیں گے ابھی آرام کرنا چاہیے  رات کو مانو سویا تو اس نے خواب دیکھا  وہ شفاف سڑک پر چلا جا رہا ہے بہت سے جانور اس کے پیچھے ہیں  وہ تالیاں بجا رہے ہیں اور آوازیں کس رہے ہیں، مگر یہ ناک میں رسی کیسی ہے  اس نے جھٹک دیا  پھر رسی  یہ کیا ہے  صبح اس کی آنکھ کھلی تو کوا بھی غائب تھا  وہ گھبرایا تو بہت، مگر سوچنے لگا  چلو شہر تو آ ہی گیا ہے  اب اکیلے مزے کریں گے  یہ سوچ کر اس نے بھرپور انگڑائی لی اور اٹھ کر شہر کی طرف چل پڑا  سامنے کالے رنگ کی سڑک تھی اس پر عجیب طرح کے مکان تھے  مانو مارے حیرت کے چلنا بھول گیا اور ایک گھر میں گھس گیا  یکایک ایک زور دار ڈنڈا سر پر پڑا  آنکھوں کے سامنے اندھیرا چھا گیا  پھر آنکھ کھلی تو ناک میں رسی تھی اور ہاتھ پاوٴں بندھے ہوئے تھے  مانو میاں سمجھا کہ خواب دیکھ رہے ہیں تھوڑی دیر میں بیدار ہوں گے تو شہر جا کر خوب سیر کریں گے  یہ سوچ کر آنکھیں بند کر لیں، مگر بھوک سے برا حال تھا  نیند کہاں سے آتی  یہ حقیقت تھی  مانو نے چاروں طرف دیکھا  یہ بند جگہ تھی  اس طرح پڑے پڑے کئی دن گزر گئے  مانو کا بھوک سے یہ عالم ہو گیا کہ ہر وقت آنکھوں کے سامنے اندھیرا چھایا رہتا  ہاتھ پیروں کی جان نکل چکی تھی  ایک دن ایک آدمی اندر آیا  اس نے مانو کو کچھ کھانے کے لئے دیا مانو نے وہ کھا لیا اور دوبارہ گہری نیند سو گیا  پیارے بچو  آجکل یہ شریر بھالو گلی کوچوں میں عجیب عجیب کھیل دکھاتا پھرتا ہے  اس نے جنگل کے جانوروں کو تنگ کر رکھا تھا  اس نے اپنی ماں کا کہا نہ مانا تھا اور آج لوگ اس کی ناک میں رسی ڈالے کھینچتے پھرتے ہیں  
دانش خان  چاند پری ایک خوبصورت اور پُراسرار مخلوق تھی جو چاند پر رہتی تھی  اس کے سفید ریشمی بال، چمکدار آنکھیں اور روشنیوں سے سجا ہوا لباس اسے واقعی جادوئی دنیا کی شہزادی بتاتا تھا  چاند پری چاند کی سب سے اونچی پہاڑی پر رہتی اور رات کو زمین کو نیچے دیکھتی  اسے زمین پر بچوں کی ہنسی اور خوشی کی آوازیں بہت پسند تھیں، لیکن اس نے کبھی زمین پر قدم نہیں رکھا تھا  چاند پری کا سب سے بہترین دوست ایک چھوٹا ستارہ تھا، جسے وہ پیار سے جھلمل کہتی تھی  جھلمل اسے ہر رات زمین کی کہانیاں سناتا تھا کہ کس طرح زمین پر درخت، پھول، ندیاں اور پہاڑ ہیں جہاں انسان اپنی زندگی گزارتے ہیں  چاند پری کا دل کرتا کہ وہ بھی ان چیزوں کو دیکھے اور بچوں کے ساتھ وقت گزارے  جاری ہے  ایک رات چاند پری نے جھلمل سے کہا، میرا دل چاہتا ہے کہ میں زمین پر جاوٴں اور ان خوبصورت بچوں سے ملوں جن کے بارے میں تم نے اتنی کہانیاں سنائی ہیں  جھلمل نے جواب دیا، یہ تو مشکل ہے، لیکن میں تمہارے ساتھ ہوں  اگر تم زمین پر جانا چاہتی ہو تو ہمیں مل کر کوئی طریقہ ڈھونڈنا ہو گا  چاند پری اور جھلمل نے مل کر منصوبہ بنایا  انہوں نے رات کے وقت ایک جادوئی پھول سے نرم روشنی کی کشتی بنائی جو ہوا میں تیر سکتی تھی  جھلمل نے کشتی کو روشنی سے بھر دیا، اور جب سب کچھ تیار ہو گیا تو چاند پری کشتی میں بیٹھ گئی  کشتی آہستہ آہستہ زمین کی طرف بڑھنے لگی  زمین پر پہنچ کر چاند پری نے ایک چھوٹے سے گاوٴں میں قدم رکھا  وہاں بچے رات کے وقت کھلے آسمان کے نیچے کہانیاں سن رہے تھے  جب بچوں نے چاند پری کو دیکھا تو وہ حیران رہ گئے  ایک بچہ بولا تم کون ہو  کیا تم واقعی چاند سے آئی ہو  چاند پری مسکرا کر بولی، ہاں، میں چاند پری ہوں اور چاند سے تم لوگوں سے ملنے آئی ہوں  بچے حیرت اور خوشی سے چاند پری کے گرد جمع ہو گئے  وہ سب اسے اپنے کھیل دکھانے لگے اور اپنی پسندیدہ کہانیاں سنانے لگے  چاند پری نے بچوں کو چاند کی دنیا کی کہانیاں سنائیں کہ کس طرح چاند پر جھلمل جیسے ستارے ہیں اور وہاں کا منظر کیسا خوبصورت ہے  بچے چاند پری کے ساتھ بہت خوش تھے، انہوں نے وعدہ کیا کہ وہ ہمیشہ اس رات کو یاد رکھیں گے  چاند پری نے بھی وعدہ کیا کہ وہ ہمیشہ انہیں دیکھتی رہے گی اور کبھی کبھار آ کر ان سے ملنے کی کوشش کرے گی  جب رات ختم ہونے لگی اور صبح ہونے لگی تو چاند پری نے بچوں کو الوداع کہا  وہ دوبارہ اپنی جادوئی کشتی میں سوار ہو کر چاند کی طرف روانہ ہو گئی، لیکن اس کے دل میں زمین کے بچوں کی یاد ہمیشہ کے لئے بس گئی  اب بھی کبھی کبھار رات کو جب بچے چاند کی طرف دیکھتے ہیں تو انہیں چاند پری کی جھلک دکھائی دیتی ہے  وہ سمجھ جاتے ہیں کہ چاند پری انہیں یاد کر رہی ہے اور انہیں دیکھ کر خوش ہو رہی ہے  
یاسر علی  راجو اور شانی ہمیشہ کسی نہ کسی بات پر جھگڑا کرتے نظر آتے تھے  ان دونوں کے گھر والے ان سے بہت تنگ تھے  دونوں ہمیشہ چھوٹی چھوٹی باتوں پر ایک دوسرے سے لڑتے اور بدلا لیتے نظر آتے تھے  ایک دن راجو کسی کام کیلئے اپنے گھر سے نکلا اور اپنے پڑوسی شانی کے گھر کے آگے سے گزرا  اسی دوران اس کی جیب سے ایک ضروری اور اہم کاغذ نکل کر زمین پر گر گیا  اتفاق سے شانی اپنی کھڑکی سے یہ منظردیکھ رہا تھا  اس نے سمجھا کہ راجو نے کاغذ جان بوجھ کر سڑک پر گرایا ہے اور وہ میرے گھر کے سامنے اسی طرح گندگی پھیلاتا رہتا ہے  خود ہی اس نتیجے پر پہنچنے کے بعد اس نے فیصلہ کیا کہ وہ راجو کو اس حرکت کی سزا دے گا اور اس سے بدلہ لے گا  شانی نے رات ہونے کا انتظار کیا  جاری ہے  جب ہر طرف اندھیرا چھا گیا تو اس نے اپنے گھر کے کچرے کا ڈرم اٹھایا اور راجو کے گھر کی طرف چل دیا  اتفاق سے اس وقت راجو بھی اپنی گھر کی کھڑکی کے سامنے بیٹھا باہر دیکھ رہا تھا  جب اس نے شانی کو کچرے کا ڈرم لاتے دیکھا تو وہ حیران رہ گیا  شانی نے ڈرم کا سارا کچرا راجو کے گھر کے بالکل سامنے الٹا کر اپنے گھر واپس چل دیا  راجو حیران ہو کر باہر آیا اور اس کچرے کے ڈھیر کے پاس گیا اور اسے غور سے دیکھا تو اسے اپنا وہ اہم ترین کاغذ دکھائی دیا، جو صبح اس کی جیب سے شانی کے گھر کے سامنے گر گیا تھا، مگر اب وہ کاغذ چھوٹے چھوٹے ٹکڑوں میں پھٹا ہوا تھا  وہ سوچنے لگا کہ پہلے تو میرا یہ کاغذ اڑا لیا پھر اسے ٹکڑے ٹکڑے کر کے میرے گھر کے سامنے پھینک گیا، ساتھ میں دوسرا کچرا بھی یہاں ڈال کر چلا گیا  پھر اس نے شانی سے اس کا بدلہ لینے کی ٹھان لی  اس نے ایک بڑے کسان کو فون کیا اور اس سے کہا مجھے پانچ گائے اور سو مرغیاں پہنچا دو  اس کے بعد اس نے اپنے گھر کے پتے کی جگہ شانی کے گھر کا پتا لکھوا دیا  اگلے روز صبح اس نے اپنے پڑوسی کے لڑکے کی آواز سنی، جو کسی گاڑی والے سے مرغیوں اور گائے پر لڑ رہا تھا  وہ سمجھ گیا کہ گائے اور مرغیاں پہنچ گئی ہیں اور اب لانے والا اس کی رقم طلب کر رہا ہے  کافی دیر بعد جا کر یہ مسئلہ نمٹا تو شانی سمجھ گیا کہ اصل میں یہ حرکت کس کی ہے  غرض یہ کہ کافی عرصے تک یہ سلسلہ چلتا رہا  وہ دونوں ایک دوسرے کو خوب نقصان پہنچاتے رہے، جس کا نتیجہ یہ نکلا کہ وہ دونوں ایک دوسرے کے ساتھ لڑائی کر کے ہسپتال جا پہنچے  ہسپتال میں وہ ایک کمرے میں کافی دنوں تک رہے تو ان کی آپس میں دوستی ہو گئی  اس دوران انہوں نے ایک دوسرے کو کاغذ کے گرنے کا واقعہ سنایا تو وہ حیرت سے ایک دوسرے کو دیکھنے لگے  آج ان کی سمجھ میں آیا کہ وہ انجانے میں نہ جانے کیا کیا کر گئے تھے، جس سے ان دونوں کو ہی نقصان ہوا تھا  
یاسر علی  میرا نام شہلا ہے اور صائمہ میری چچا زاد بہن ہے  ہم ایک ہی گھر میں رہتے تھے  وہ بہت اچھی فطرت کی مالک ہے  کبھی دروازے پر کوئی مانگنے والی بھکارن آتی تو وہ پیسے دینے کے بجائے ان سے کہتی 20 روپے دوں گی، ہمارے برتن دھو دو یا ہمارے پودوں کو پانی دے دو یا پیاز لہسن چھیل دو یا جھاڑو دے دو  اکثر اوقات مانگنے والی عورتیں یہ سن کر رفو چکر ہو جاتیں کوئی شاذ و نادر ہی ٹک پاتی  چچی جان کہتیں صائمہ  تمہیں خدا سمجھے، کیوں ان کو اندر لے آتی ہو  ان میں سے کوئی چور بھی تو ہو سکتی ہے  صائمہ محلے میں اکثر شبو خالہ کے گھر چلی جاتی  ان کی چھوٹی بیٹی جسمانی طور پر معذور ہے  صائمہ اس کو مختلف رسالوں سے کہانیاں پڑھ کر سناتی  جاری ہے  ایک روز میں صائمہ کو بلانے شبو خالہ کے گھر گئی تو دیکھا صائمہ معذور لڑکی کے بستر کے قریب کرسی پر بیٹھی کہانی سنا رہی تھی اور لڑکی کے چہرے پر مسکراہٹ پھیلی ہوئی تھی  صائمہ جب گھر واپس آئی تو چچی جان نے ڈانٹ کر کہا، اپنے گھر کا کام تو ہوتا نہیں دوسروں کی خدمت میں لگی رہتی ہے  ان کے خیال میں وہ اپنا وقت برباد کر رہی تھی  سکول میں وقفے کے دوران چھٹی جماعت کی 3 بچیاں اس کے پاس آتیں تو وہ ان کو حساب اور سائنس سمجھا دیتی  یہ غریب گھرانے کی بچیاں ٹیوشن نہیں پڑھ سکتی تھیں  مجھے صائمہ پر کبھی غصہ آتا اور کبھی ترس  اپنا کھیل کود چھوڑ کر دوسروں کے مسئلے حل کرتی  نہ جانے کب عقل آئے گی  چچی جان کو اس کی عادتیں بُری لگتیں اور باتیں سناتیں تو تب بھی وہ اُف نہ کرتی، ہنس کر سنتی رہتی  میرے اور صائمہ کے امتحان ہو رہے تھے  ہم دونوں دل لگا کر تیاری کر رہے تھے  رات کے 10 بجے کا وقت تھا کہ دروازے پر دستک ہوئی  دروازہ کھولا تو ہماری محلے دار اور کلاس فیلو فروا کھڑی تھی  وہ بہت پریشان دکھائی دے رہی تھی  کیا بات ہے فروا  صائمہ نے پوچھا  صائمہ  میں نے بہت محنت سے آخری دو ابواب کے نوٹس بنائے تھے  پتا نہیں کہاں رکھ دیئے  سب تیاری مکمل ہے، لیکن وہ نوٹس نہیں مل رہے  میں بہت پریشان ہوں، اگر نوٹس نہ ملے تو میری پوزیشن پر اثر پڑ سکتا ہے  صائمہ نے جنرل سائنس کے آخری دو ابواب کے نوٹس جو صائمہ نے اپنے لئے تیار کیے تھے فروا کو دے دیئے لو یہاں سے تیاری کر لو صائمہ نے مسکرا کر کہا  لیکن تم کیسے تیاری کرو گی  فروا نے حیرانگی سے پوچھا  میں نے ان دو ابواب کی تیاری کر لی ہے  تم بے فکر ہو جاوٴ ، صائمہ نے اطمینان دلایا  فروا کے جاتے ہی میں صائمہ پر برس پڑی اگر تم اسے نوٹس نہ دیتی تو میں یا تم فروا سے آگے جا سکتے تھے  صائمہ نے سکون بھرے لہجے میں کہا کوئی بات نہیں کسی پریشان انسان کی مدد کرنا ہمارا فرض ہے  بہرحال بات آئی گئی ہو گئی، ہمارے امتحان ختم ہو گئے اب نتیجے کا انتظار تھا  آخر وہ دن بھی آ پہنچا تمام طلبہ اسمبلی گراوٴنڈ میں جمع تھے  جیسے ہی ہماری جماعت کی باری آئی تو میں اور صائمہ چوکنے ہو کر بیٹھ گئے  پہلی پوزیشن پہ ہیں صائمہ انور  پرنسپل نے اعلان کیا  صائمہ حیرت و خوشی کے مارے گُنگ ہو کر رہ گئی  پرنسپل اور کلاس ٹیچر نے اسے ایوارڈ دیا اور خوب تھپکی دی  دوسرے نمبر پر فروا تھی اور تیسرا نمبر میرا تھا  آخر میں پرنسپل نے سکول کی بیسٹ سٹوڈنٹ کا اعلان کیا اور وہ کون تھی  جی وہ تھی صائمہ  پرنسپل نے صائمہ کی حوصلہ افزائی کرتے ہوئے کہا اس بچی میں بہت صلاحیت ہے  اس میں دوسروں کی خدمت کا جذبہ ہے  یہ ایثار کا پیکر سب کیلئے قابل تقلید نمونہ ہے  انشاء اللہ یہ بچی بہت آگے جائے گی  پرنسپل نے صائمہ کی پیٹھ پر تھپکی دی  صائمہ کو ایوارڈ دیا گیا اور پرنسپل نے 2 ہزار روپے بطور انعام دیئے  صائمہ کا چہرہ مسرت سے گلنار تھا  ہمیشہ فروا فرسٹ پوزیشن پر آتی تھی، لیکن اس بار وہ دو نمبروں سے دوسری پوزیشن پہ آ گئی  فروا دوسری پوزیشن پر بھی خوش تھی کیونکہ جنرل سائنس کے نوٹس کھو دینے کے بعد وہ بہت مایوس ہو گئی تھی اور سمجھتی تھی کہ شاید وہ چوتھی پوزیشن پر چلی جائے  تمام طالبات نے صائمہ کو مبارکباد دی  مجھے بھی یقین ہوا کہ جب کوئی انسان اللہ کے دوسرے بندوں پر مہربانی اور آسانی کرتا ہے تو اللہ تعالیٰ اسے عزت اور انعام سے ضرور نوازتا ہے  
یاسر علی  ایک دفعہ کا ذکر ہے کہ ماریہ نامی ایک بچی، ایک چھوٹے سے شہر میں اپنے امی ابو کے ساتھ رہتی تھی  اس گھر میں ان کے ساتھ بہت ڈھیر ساری بلیاں بھی رہتی تھیں  تقریباً ہر رنگ ہر نسل کی  کالی، سفید، بھوری، سنہری بالوں والی پیاری پیاری سی بلیاں  ماریہ کا گھر ارد گرد کے لوگوں میں بلیوں کے گھر کے نام سے مشہور تھا  علاقے کے لوگ حیران ہوتے کہ اتنی بلیاں ایک ساتھ، بلیوں کے ساتھ ان کے ننھے منے بچے بھی اس گھر میں اچھلتے کودتے نظر آتے  اس کے ابو کو جب بھی کام سے فرصت ملتی تو وہ بھی اپنی بیٹی کے ساتھ ان بلیوں کی ضیافت کا اہتمام کرتے  ماریہ کا معمول تھا کہ پہلے اپنی پڑھائی لکھائی کے کام سے فارغ ہوتی اور پھر اپنی بلیوں کے ساتھ کھیلتی، انہیں گرم دودھ میں روٹی بھگو کر کھلاتی  جاری ہے  ماریہ کی امی جس طرح اپنی بیٹی کو موسم کی سختیوں سے بچاتی تھیں، بالکل اسی طرح بلیوں کا بھی خیال رکھتی تھیں  ارد گرد رہنے والے لوگوں کے گھروں میں جب چوہے لاتعداد ہو جاتے تھے، تب وہ ماریہ کی بلیوں کیلئے اپنے گھروں کے دروازے کھول دیتے تھے تاکہ بلیاں چوہوں کا صفایا کرنے کے ساتھ ساتھ اپنا پیٹ بھر لیں  بلیوں کے اس کام کے انعام کے طور پر ان کے بچوں کو دودھ ملائی بھی کھلائی جاتی  یہ سلسلہ کئی برسوں سے جاری تھا  چوہوں کا شکار کرنے کے علاوہ صرف سال میں ایک بار ماریہ اپنی بلیوں سے جدا ہوتی تھی، وہ اس وقت جب وہ اپنے پاپا اور ممی کے ساتھ تعطیلات گزارنے اپنی دادی کے گھر جاتی تھی  آج بھی وہ تینوں گھر سے روانہ ہو رہے تھے، بلیوں کی دیکھ بھال کیلئے ان کے گھر کے چوکیدار اور پڑوسیوں نے اپنی خدمات پیش کر دی تھیں  اس لئے ماریہ بے فکر تھی  گیٹ سے گاڑی نکالتے ہوئے غلطی سے کھلی ڈگی سے ایک ڈبہ لڑھک کر گیٹ کے اندر کی جانب گملوں کے پیچھے چلا گیا  بلیوں کو چوکیدار کے سپرد کر کے وہ سب تو چلے گئے لیکن یہاں بلیاں تھیں اور ان کا گھر  ایک ننھے منے بلی کے بچے نے میاؤں میاؤں کی اور گملے کے پیچھے جا کر ڈبے کو سونگھا، ڈبے سے سوندھی سوندھی خوشبو آ رہی تھی ایک قد آور بلی نے زور سے میاؤں کر کے اپنی لمبی وزنی ٹانگ اندر کی اور بڑی مشکل سے ڈبے کو گملے کے پیچھے سے نکالا، اب سب بلیاں جمع ہو کر میاؤں میاؤں زبان میں باتیں کرنے لگیں  ایک بے حد خوبصورت بلی نے کہا گھر پر اس وقت کوئی فرد نہیں، میں اب وزیر اعلیٰ نہیں، بلکہ وزیر اعظم ہوں  سب بلیوں نے ایک دوسرے کو حیرت سے دیکھ کر میاؤں کہا  ایک قدرے بوڑھی اور فربہی مائل جسامت کی بلی نے کہا میں صدر ہوں، اس لئے اب آپ سب اچھی بلیاں بن کر چب ہو جائیں  وزیر اعظم بلی نے کہا ملک اس وقت اکیلا ہے، ملکی وسائل بے حد کم ہیں، حالات کیسے ٹھیک ہوں  تو قد آور بلی بولی ہم گھر کی سرحدوں میں رہ کر چوہے تو مار رہے ہیں، جب تک چوہے باقی ہیں، ہمیں کھانے کی فکر کرنے کی ضرورت نہیں تو ایک چھوٹے قد کی بلی کھڑے ہو کر بولی ابھی وسائل کم نہیں ہیں، یہ ڈبہ جو غلطی سے یہاں رہ گیا ہے، ہو سکتا ہے اس میں ہمارے لئے ابھی بات اس کے منہ میں تھی کہ ایک بلی جو انتہائی سمارٹ تھی، وہ چلائی، اس ڈبے سے آنے والی خوشبو سے لگتا ہے کہ اس میں تازہ تازہ پنیر ہے، میں وزیر صحت ہونے کے ناطے آپ سب کو بتا رہی ہوں کہ اس کو کھانے سے ہم سب کی صحت بہتر ہو گی تب ہی وزیر خوراک بلی نے میاؤں کی آواز کے ساتھ سب کو متوجہ کیا میرے خیال میں اس کا وزن دو کلو ہے اور اس میں پنیر نہیں بلکہ تازہ کھویا نما برفی ہے سب بلیاں پنیر اور برفی کا نام سن کر بے قرار ہو گئیں  ایک چست بلی نے لپک کر چھلانگ لگائی  ڈبے کے ارد گرد چکر اتی بلیوں کو گھورا اور بولی، ہم سب کو عدل و انصاف سے فیصلہ کرنا چاہئے یہ ڈبہ غلطی سے یہاں رہ گیا ہے، یقینا آنٹی نے دادی کیلئے کوئی نرم گرم ڈش تیار کی ہو گی، چوری گناہ ہے، ہمیں اس ڈبے کو ایک امانت سمجھنا چاہئے جس پر قد آور بلی جھاگ کی طرح بیٹھ گئی  ایک دم گاڑی کے ٹائر چرانے کی آواز آئی  بلیاں ایک دم چوکنا ہو کر کھڑی ہو گئیں  ماریہ کے ابو گیٹ کھول رہے تھے اور آنٹی، ماریہ کے ساتھ دادی کا ہاتھ تھام کر اپنے اندر لا رہی تھیں  آنٹی نے ڈبہ پودوں کے درمیان رکھا دیکھا تو بولیں ارے  یہ ڈبہ ادھر ہی رہ گیا تھا، یہاں پر پڑا ہے  ماریہ کے ابو نے جھک کر ڈبہ اٹھایا اور دادی جان کو تھما دیا  دادی جان نے محبت اور اطمینان سے بھرپور نظروں سے بلیوں کو دیکھا اور ڈبے میں سے تھوڑا سا کھویا نکال کر سب بلیوں کو ڈالنے لگیں، بلیوں نے خوشی سے میاؤں میاؤں کیا اور کھویا کھانے لگیں  دادی جان، ماریہ کے ہمراہ بلیوں کے گھر رہنے آ گئی تھیں اس طرح پیاری پیاری بلیوں کی ایمانداری اور نیکی کا صلہ انہیں دادی کی شفقت حاصل کرکے مل گیا  پیارے بچو  جب بھی آپ اپنے ارد گرد کوئی بلی دیکھیں تو اس کے ساتھ ویسی ہی شفقت کا برتاؤ کریں، جس طرح ماریہ اور اس کے گھر والے اپنی بلیوں کے ساتھ اچھے رویے سے پیش آتے تھے  
محمد فاروق دانش  صدرِ مملکت اچانک کرسی سے اُٹھ کھڑے ہوئے  ان کے چہرے پر پریشانی کے آثار نمایاں تھے، ان کا ذہن مسلسل سوچنے میں مصروف تھا  ایک بار پھر وہ کرسی پر براجمان ہوئے اور میز پر رکھا خط پھر سے اُٹھایا اور اُسے پڑھنے لگے  ظاہر ہے اس خط میں کچھ ایسا تحریر تھا، جس نے اُن کو ہلا کر رکھ دیا تھا  نہیں  ایسا نہیں  ہو گا  ایسا نہیں ہو سکتا  وہ اپنے آپ سے بربڑائے  ڈاکٹر نازش کیمسٹری میں پی ایچ ڈی تھے  بیرون ملک کے جرائد میں ان کے مقالے شائع ہوتے تھے  ان کی سائنسی خدمات کو دنیا کے کئی ممالک نے سراہا تھا  ان کو بھیجے جانے والے تعریفی خطوط اور ایوارڈز ان کی زندگی کا قیمتی اثاثہ تھے  انھیں بیرون ملک سے دو تین بہت اچھی اسامیوں کی پیشکش ہوئی تھی، لیکن وہ بہترین سائنٹسٹ ہونے کے ساتھ ساتھ ایک محب وطن انسان بھی تھے  جاری ہے  اپنے ذاتی فائدے کے لئے انھیں اس ملک سے بے وفائی کرنا کسی طور پسند نہیں تھا  وہ ایک پرائیوٹ دوا ساز ادارے میں کوالٹی کے شعبے میں اپنی خدمات سر انجام دیتے رہے  ان کی بین الاقوامی طور پر تعریف ہوئی تو ملک کی سرکار کو بھی ان کا خیال آ ہی گیا  وطن کی آزادی پر منعقد ہونے والی اعزازات تقسیم کرنے کی تقریب میں انھیں بھی ستارہ امتیاز کے لئے نام زد کر لیا گیا  انھیں اس قسم کی تقاریب اور انعامات سے دلچسپی نہیں تھی، پھر بھی یہ ان کے لئے سرکاری اعزاز تھا، جسے قبول کرنا ان کی اخلاقی اور قومی ذمے داری تھی  تقریب میں انھیں ہاتھوں ہاتھ لیا گیا  ہال میں تحسین بھری نظروں کے ساتھ ان سے ملنے والے بہت سے لوگ تھے  ان کی خوشی اس وقت دہری ہو گئی جب صدر مملکت نے نہ صرف ان سے شفقت بھرا سلوک کیا، بلکہ ان کی خدمات کو بے حد سراہا  اگر آپ مناسب سمجھیں تو ہم آپ کو ایک عہدہ آپ کے شایانِ شان پیش کرنا چاہتے ہیں  صدر صاحب نے ان سے سرگوشی میں کہا ڈاکٹر صاحب  ملک کی ایک اہم یونیورسٹی کے معاملات خاصے اُلٹ پلٹ ہیں  اس کے انتظامی امور کو سنبھالنے کے لئے ہمیں ایک انتہائی قابل فرد کی تلاش تھی  آج آپ سے ملاقات کے بعد مجھے یوں محسوس ہوتا ہے کہ آپ ہی وہ شخصیت ہیں، جن کو میں کچھ عرصہ سے تلاش کر رہا تھا  ڈاکٹر نازش نے پہلے تو کچھ انکسار سے کام لیا، لیکن وفاقی یونیورسٹی کے چانسلر کی حیثیت سے صدر پاکستان نے انھیں بہرحال راضی کر ہی لیا  چند ہی روز میں اچھی پُرکشش تنخواہ معہ دیگر مراعات کے ساتھ انھیں تعینانی کا خط مل گیا  نازش صاحب نے صدر صاحب سے گزارش کی تھی کہ ازراہِ کرم میرے کام کے معاملے میں مداخلت نہ کی جائے  وہ اپنی پالیسیاں خود بنائیں گے اور اس ادارے کی موجودہ خرابیوں کو دور کر کے یونیورسٹی کو بہتر مقام تک پہنچانے کے اپنی خدمات صرف کریں گے  ان کی اس بات کو تسلیم کر لیا گیا  یوں ڈاکٹر نازش نے اس عہدے کو قبول کر لیا  ڈاکٹر نازش جہاں دیدہ انسان تھے  انھوں نے کرسی پر بیٹھتے ہی آناً فاناً اصلاح کی کوشش نہیں کی، بلکہ خرابیوں کو بتدریج دور کرنا شروع کیا  کام چور اور بد عنوان اہل کاروں کو وقتاً فوقتاً ایک جگہ سے دوسری جگہ اور ایک کام سے دوسرے کام کی طرف منتقل کرنا شروع کیا  مالی معاملات کی سختی سے خود پڑتال شروع کی  لائق اساتذہ کی ستائش کا سلسلہ شروع کیا گیا  شرارتی لڑکوں کو سدھارنے اور نہ سدھرنے والوں کو یونیورسٹی سے نکال باہر کر کے اندرونی ماحول کو بہتر بنانے کے تمام امور انجام دینا شروع کیے  ایک سال بعد نظر آیا کہ وہ ایک عمدہ اور نیک نام وفاقی یونیورسٹی ہے  ڈاکٹر نازش کو وائس چانسلر بنے دو سال کا عرصہ ہو چلا تھا  یہاں داخلے محض قابلیت کی بنیاد پر ہوتے تھے، کوئی سفارش یا کوئی دباؤ آپ نے قبول نہیں کیا جاتا تھا  صدرِ مملکت نے ایک دو بار چانسلر صاحب کا حال احوال معلوم کیا، اس کے بعد وہ ملکی امور میں مصروف ہو گئے  آج ایک خط نے ڈاکٹر نازش کو اپنی کرسی سے اُٹھنے پر مجبور کر دیا تھا  پچھلے دو سالوں میں کسی نے ان کے معاملات میں مداخلت کی کوشش نہیں کی تھی، لیکن آج ملنے والے اس خط نے انھیں پریشان کر دیا  انھوں نے کلرک کو اپنا سوچا گیا ڈرافٹ نوٹ کرانا شروع کر دیا  خط تیار ہونے پر انھوں نے اس پر دست خط کیے اور مطلوبہ پتے پر رجسٹرڈ پوسٹ کر دیا  دو دن بعد ان کے موبائل کی گھنٹی بجی  یہ نمبر گورنر صاحب کے ذاتی سیکرٹری کا تھا نارش صاحب  آپ نے یہ کیا لکھ کر بھیج دیا ہے  وہ کسی سلام دعا کے منتظر تھے، لیکن افسران بالا کے مزاج ہی نرالے ہوتے ہیں آپ کو گورنر صاحب کی طرف سے ایک ہدایت بھیجی گئی تھی  آپ نے اس پر عمل کرنے کے بجائے انکار میں جواب لکھوا کر بھیج دیا  ویری سیڈ وی سی صاحب  آپ کو میری پالیسیوں کے بارے میں علم نہیں شاید  انھوں نے گورنر کے پی اے کو سمجھانے کی کوشش کی  پی اے کی طرف سے دھمکی آمیز جواب ملا دیکھیے، جب ریاست کے حکمران کوئی فرمان جاری کرتے ہیں تو اس پر عمل کیا جاتا ہے، انکار نہیں  گورنر صاحب کی بات نہ مان کر اور پھر ان کے خط کا جواب نفی میں لکھ کر آپ نے خود پر ظلم کیا ہے  اس طرح کا توہین آمیز انداز برداشت کرنے کی ان میں عادت نہیں تھی، پھر بھی انھوں نے ضبط سے کام لیا اور خاموش رہے  وہ اپنی جگہ پر درست تھے، اس لئے انھیں کسی طرح کا رنج یا ملال نہ تھا  وجہ یہ تھی کہ گورنر صاحب نے دو ایسے داخلوں کی ہدایت کی تھی، جن کا گریڈ بھی کم تھا اور وہ ٹیسٹ میں بھی فیل ہو گئے تھے  انھوں نے پچھلے دو سالوں میں بڑی محنت سے یونیورسٹی کے معاملات کو درست کرنے کے لئے دن رات ایک کر دیا تھا  تعلیم کی بہتری کے لئے جس حد تک ہو سکا، انھوں نے اَن تھک کام لیا  اسٹاف بھی ان کا گرویدہ ہو گیا تھا، پھر یونیورسٹی میں ترقیاتی کام بھی ہونے لگے تھے، تعلیمی سرگرمیوں کے ساتھ غیر نصابی سرگرمیاں اور ادبی مقابلے بھی کرائے جا رہے تھے اور یہ سب کچھ ادارے سے محبت اور اپنے کام میں جُت جانے کی لگن تھی، لیکن آج کے واقعے نے ان کے سارے ارادوں پر پانی پھیر کر رکھ دیا تھا  وہ اپنے مرتبے کی جس بلندی پر تھے، اس صورتِ حال نے انھیں زمین پر لا کر ڈھیر کر دیا تھا  اپنے عہدے کی بے توقیری اور غیر ضروری مداخلت نے ان کا دماغ ہلا کر رکھ دیا تھا  آخر ایک فیصلہ کر کے کلرک کو بلایا اور اپنا استعفا ٹائپ کرا کے صدر صاحب کو بھیج دیا  میں چند ذاتی مصروفیات کے باعث وائس چانسلر کے عہدے پر مزید کام نہیں کر سکتا، اس لئے میں اس عہدے سے دستبردار ہوتا ہوں  ڈاکٹر نازش  نہیں، ایسا نہیں ہونا چاہیے  صدر صاحب ڈاکٹر نازش کی صلاحیتوں سے واقف تھے  انھوں نے ڈاکٹر صاحب کا نمبر ملایا ڈاکٹر صاحب  مجھے سب معاملے کا علم ہو چکا ہے  آپ کا استعفا میں نے پھاڑ کر پھینک دیا ہے  میں ابھی گورنر صاحب سے بات کروں گا  مجھے یونیورسٹی کو بتاہ نہیں کرنا ہے  آپ کی محنت اور محبت سب میری نظر میں ہے  آپ بے فکر ہو کر اپنا کام جاری رکھیے  
شفقت شاہ  کسی جنگل میں ایک بکری بہت بے فکری سے اِدھر اُدھر گھوم رہی تھی  ایک کوے کو بہت حیرت ہوئی اور وہ بکری سے پوچھنے لگا کہ تمہیں کسی سے خوف کیوں نہیں ہے  بکری نے کہا  بھائی میری بے فکری کا سبب یہ ہے کہ کچھ عرصہ پہلے ایک شیرنی اپنے دو چھوٹے بچے چھوڑ کر مر گئی تھی  میں نے ان پہ ترس کھا کر اپنے دودھ پہ پال کر انہیں پروان چڑھایا  اب وہ جوان ہیں اور انہوں نے جنگل میں اعلان کر رکھا ہے کہ ہماری بکری ماں کی طرف کوئی میلی آنکھ سے نہ دیکھے  سو اب کسی بڑے خونخوار جانور میں بھی یہ ہمت نہیں کہ مجھ پہ ہاتھ ڈالے کسی چھوٹے موٹے جانور کا ذکر ہی کیا  کوے نے سوچا کاش مجھے بھی ایسی نیکی کرنے کا موقع ملے اور پرندوں کی دنیا میں مجھے بھی احترام حاصل ہو جائے  جاری ہے  وہ یہی سوچتا ہوا اُڑتا جا رہا تھا کہ اس نے نیچے دریا میں ایک چوہے کو ڈبکیاں کھاتے دیکھا  وہ فوراً نیچے اُترا اور چوہے کو دریا سے نکال لایا اور ایک بڑے پتھر پہ لٹا کر اپنے پروں سے ہوا دینے لگا تاکہ وہ خشک ہو جائے  جونہی چوہے کے حواس بحال ہوئے اس نے کوے کے پر کترنے شروع کر دیئے  کوا بیچارہ نیکی کی دھن میں مگن تھا اور چوہا اپنی کارگزاری میں مصروف  اتنی دیر میں وہ خشک بھی ہو چکا تھا  لہٰذا اس نے اپنے بل کی طرف دوڑ لگا دی  کوا نیکی کر کے بہت موج میں تھا  اسی موج میں اس نے لمبی اُڑان بھرنے کی کوشش کی مگر منہ کے بل زمین پہ آ پڑا اور اُڑنے سے معذور ہو کر زمین پہ ہی اچھلنے اور گھسٹنے لگا  اتفاقاً بکری ادھر سے گزری تو پوچھنے لگی  بھائی کوے تم پہ کیا افتاد آن پڑی  وہ غصے سے بولا  یہ سب تمہارا کیا دھرا ہے  تمہاری باتوں سے متاثر ہو کر میں نے نیکی کمانے کی چاہ میں چوہے کی جان بچائی مگر وہ میرے پر ہی کتر بھاگا  بکری ہنس پڑی اور کہنے لگی  بے وقوف اگر نیکی ہی کرنی تھی تو کسی شیر کے بچے کے ساتھ کرتے  چوہے کا بچہ تو اپنا چوہا پن ہی دکھائے گا  بد ذات اور بد نسل کے ساتھ نیکی کرنے والے کا وہی حال ہوتا ہے جو تمہارا ہوا ہے  کووں کے بچے موتی چگنے سے ہنس نہیں بن جاتے اور کھارے پانی کے کنویں میں میٹھا ڈالنے کے بعد بھی کھارے ہی رہتے ہیں  
طوبی سعید  کسی جنگل میں ایک درخت پر دو کبوتر نر اور مادہ رہتے تھے  وہ دونوں ہنسی خوشی زندگی گزار رہے تھے، کچھ دن پہلے مادہ نے انڈے دیئے تھے اور اب وہ ان پر بیٹھی ہوئی تھی کیونکہ چند دن تک ان میں سے بچے نکلنے والے تھے  جیسے جیسے انڈوں سے بچے نکلنے کا وقت قریب آ رہا تھا مادہ کو یہ فکر کھائے جا رہی تھی کہ بچوں کی حفاظت ہم کیسے کریں گے  اسے بار بار خیال آتا تھا کہ انہیں کچھ دوست بنا لینے چاہئیں تاکہ مصیبت اور مشکل وقت میں ایک دوسرے کی مدد کر سکیں  شام کو جیسے ہی نر گھونسلے میں واپس لوٹا تو مادہ نے اپنے خیالات کا اظہار اس کے سامنے بھی کر دیا  بالآخر یہ بات طے ہو گئی کہ انہیں کچھ دوست بنا لینے چاہئیں  اگلے ہی دن کبوتر جنگل کے دوسرے حصے کی طرف چل پڑا  جاری ہے  راستے میں اسے کنواں نظر آیا تو وہ کنویں کی منڈیر پر جا بیٹھا  کنویں کے اندر اسے سانپ نظر آیا تو کبوتر نے اس سے بات کی اور دوستی کی پیشکش کر ڈالی  سانپ فوراً ہی مان گیا اور اس نے کبوتر سے عہد کر لیا کہ مشکل وقت میں وہ ایک دوسرے کی مدد کریں گے چاہے جان ہی کیوں نہ دینی پڑے  کبوتر نے بھی ہامی بھر لی اور آگے چل پڑا  وہ اُڑتا ہوا اور نظریں گھماتا ہوا جا رہا تھا کہ اسے ایک درخت پر گدھ بیٹھا ہوا نظر آ گیا  وہ جلدی سے اس کے پاس اُڑ کر پہنچا اور اسے ساری بات بتا کر دوستی کی درخواست کی تو وہ بھی فوراً مان گیا اور ساتھ ہی کہا کہ میرا بہت اچھا دوست اُلو بھی ہے تم اس سے بھی دوستی کر لو  کبوتر نے ہامی بھری تو گدھ نے آواز دے کر اُلو کو بھی بُلا لیا اور وہ بھی کبوتر سے دوستی کرنے اور ایک دوسرے کی مدد کرنے کیلئے راضی ہو گیا  ان کے درمیان معاہدہ ہوا کہ مصیبت میں وہ ایک دوسرے کی مدد کریں گے، تھوڑی دیر میں گدھ کبوتر کیلئے دانے دنکے لے آیا جنہیں کبوتر نے شکریہ کہہ کر کھا لیا اور اُن سے اجازت لے کر اپنے گھر کی طرف روانہ ہو گیا  وہ جیسے ہی گھر پہنچا تو کبوتری بڑی بیتابی سے اس کا انتظار کر رہی تھی  وہ پوچھنے لگی دوست بنے یا نہیں  کبوتر نے اسے ساری تفصیل سنائی تو وہ بے حد خوش ہوئی  چند دن تو ان کے خاموشی سے گزر گئے، پھر ایک دن شام کے وقت ایک شکاری جنگل میں آیا  وہ سارا دن شکار کر کر کے تھکا ہوا تھا، لیکن کوئی شکار اس کے ہاتھ نہیں لگا تھا  جس درخت پر نر اور مادہ کا گھونسلا تھا وہ اسی درخت کے نیچے سستانے کی غرض سے لیٹ گیا  اچانک اس کی نظر درخت پر موجود کبوتروں کے گھونسلے پر پڑی تو اسے امید کی کرن نظر آئی  وہ سوچنے لگا کہ شاید اس گھونسلے میں بچے ہوں جنہیں وہ شکار کر سکے، چونکہ اس وقت اندھیرا پھیل رہا تھا اس لئے شکاری نے درخت کے نیچے آگ جلائی اور اس کی روشنی میں درخت پر چڑھنے لگا، ادھر گھونسلے میں کبوتر اور کبوتری پریشان ہو گئے کہ اگر خدا نخواستہ شکاری ان کے گھونسلے تک پہنچ گیا تو وہ اپنی جان تو بچا لیں گے لیکن ان کے بچوں کا کیا ہو گا جنہیں انڈوں سے نکلے ابھی کچھ ہی دن ہوئے تھے  اچانک کبوتر کو اپنے دوستوں کا خیال آیا  وہ تیزی سے اُڑتا ہوا گدھ کو لے آیا  شکاری ابھی گھونسلے کے قریب نہیں پہنچا تھا  کبوتر نے گدھ کے ساتھ مل کر قریب ہی موجود دریا سے اپنی چونچ میں پانی بھر بھر کے آگ کو بجھا دیا  جیسے ہی آگ بجھی شکاری نیچے اُتر آیا اور دوبارہ آگ جلانے لگا  وہ دوسری مرتبہ آگ جلا کر درخت پر چڑھا تو انہوں نے دوبارہ آگ بجھا دی  شکاری جھنجھلا کر نیچے اُتر آیا  وہ پہلے بھی تھکا ہوا تھا اس لئے اُس نے سوچا کیوں نہ رات آرام کر لوں اور صبح کا اُجالا پھیلتے ہی درخت پر چڑھ کر کھانے کا انتظام کروں گا  یہ سوچ کر وہ آرام سے سو گیا  ادھر کبوتر نے شکاری کے ارادے بھانپ لئے تھے، اُس نے پہلے گدھ کا شکریہ ادا کر کے اُسے رخصت کیا اور پھر تیزی سے اُڑتا ہوا سانپ کے پاس پہنچ گیا  اسے ساری صورتحال بتائی اور مدد طلب کی  سانپ کبوتر کو تسلی دیتے ہوئے بولا تم بے فکر ہو کر میرے ساتھ چلو  کبوتر سانپ کو اس درخت کے پاس لے آیا جس پر اس کا گھونسلا تھا  سانپ نے کبوتر کو گھونسلے میں جا کر آرام سے سو جانے کو کہا  کبوتر بے فکر ہو کر گھونسلے میں چلا گیا تو سانپ نے درخت پر چڑھ کر خود کو ایک تنے کے گرد لپیٹ لیا اور صبح ہونے کا انتظار کرنے لگا  صبح کبوتر اور کبوتری کی آنکھ کُھلی تو انہوں نے دیکھا کہ شکاری ابھی نہیں جاگا تھا  شکاری کی آنکھ کُھلی تو وہ انگڑائی لینے کے بعد درخت کے اوپر چڑھنے لگا  ابھی وہ تھوڑا ہی اوپر چڑھا تھا کہ اس نے دیکھا ایک بہت بڑا سانپ درخت کے تنے سے لٹکا ہوا ہے  سانپ کو دیکھ کر شکاری حواس باختہ ہو گیا اور اس سے پہلے کہ سانپ اسے ڈستا وہ ڈر کے مارے نیچے آ گرا اور دُم دبا کر جنگل سے بھاگ گیا  کبوتر اور کبوتری یہ سارا منظر دیکھ رہے تھے  شکاری کے جانے کے بعد انہوں نے سُکھ کا سانس لیا اور سانپ کا بے حد شکریہ ادا کیا  پیارے بچو  دوست وہی ہوتا ہے جو مشکل میں کام آئے  
احمد عدنان طارق  مولا بخش اور اس کی بیوی ایک گاؤں میں رہتے تھے  وہ بچوں کے ساتھ صبر و شکر سے زندگی گزار رہے تھے  گاؤں کے سبھی لوگ ان کی عزت کرتے تھے  ایک دن مولا بخش سے اس کی بیوی نے کہا میرا خیال ہے ہمیں اپنی بیلوں کی جوڑی سے ایک بیل بیچ دینا چاہیے  ہمارے کام کاج کے لئے ایک بیل ہی کافی ہے  ویسے بھی ہم بوڑھے ہو رہے ہیں اور اب اپنا کام نہیں کر سکتے  مولا بخش نے جواب دیا ٹھیک ہے کل منڈی جا کر ایک بیل بیچ آتا ہوں  صبح سویرے مولا بخش بیل کو لے کر منڈی کی طرف روانہ ہو گیا  راستے میں اسے ایک شخص ملا جو گھوڑے کے ساتھ جا رہا تھا  گھوڑا بہت مضبوط اور چاق چوبند اور اچھی نسل سے لگ رہا تھا  وہ شخص مولا بخش کو دیکھ کر رک گیا  جاری ہے  اس نے پوچھا بھائی  اتنی صبح کدھر کی تیاری ہے  مولا بخش نے بتایا کہ وہ بیل بیچنے منڈی جا رہا ہے  مولا بخش کا بیل بہت خوبصورت تھا  اجنبی اس کی طرف پیار بھری نظروں سے دیکھ کر بولا اسے کیوں بیچتے ہو  کیوں نا ہم دونوں اپنے جانوروں کا تبادلہ کر لیں  مولا بخش نے کچھ سوچ کر کہا گھوڑے کو رکھنے میں کوئی دشواری نہیں ہوتی اور بچے بھی اس کی پیٹھ پر سواری کر سکتے ہیں  ٹھیک ہے تم مجھے اپنا گھوڑا دے دو اور میرا بیل لے لو  پھر وہ گھوڑے کی پیٹھ پر سوار ہوا اور گاؤں کی طرف چل پڑا، لیکن کچھ فاصلہ طے کرنے کے بعد اسے معلوم ہوا کہ گھوڑا تو اندھا ہے  وہ واپس منڈی کی طرف چلا  راستے میں اسے ایک اور شخص ملا جو ایک بھینس کو لے کر جا رہا تھا  بھینس بڑی موٹی تازی تھی  لگتا تھا اس کے منڈی میں خوب دام لگیں گے  اس شخص نے مولا بخش سے پوچھا بھائی  کدھر جا رہے ہو  مولا بخش نے اسے بتایا میں اپنا بیل بیچنے منڈی جا رہا تھا، لیکن راستے میں، میں نے اس کا تبادلہ ایک گھوڑے سے کیا ہے، جو اندھا ہے  اگر تم چاہو تو میں تمہارے گھوڑے سے تبادلہ کر سکتا ہوں، میری بھینس اس سے اچھی ہے  مولا بخش سوچ میں پڑ گیا کہ بھینس تو اچھی لگ رہی ہے  اس کے علاوہ اس کی دیکھ بھال بھی کم کرنی پڑتی ہے  اس نے گھوڑے سے بھینس کا تبادلہ کر لیا اور پھر راستے پر چل دیا  تھوڑے فاصلے کے بعد اسے معلوم ہو گیا تھا کہ بھینس ایک ٹانگ سے لنگڑی ہے  راستے میں اسے ایک اور شخص ملا جو ایک بکری لے کر جا رہا تھا  بکری بڑی پھرتیلی اور مضبوط تھی  اس شخص نے بھی مولا بخش سے پوچھا کہ وہ کدھر جا رہا ہے  مولا بخش نے بتایا کہ وہ بیل فروخت کرنے منڈی جا رہا تھا کہ راستے میں اس نے بیل کا سودا ایک اندھے گھوڑے سے کر لیا  پھر اندھے گھوڑے کی جگہ اسے ایک لنگڑی بھینس مل گئی، جسے وہ بیچنے منڈی لے کر جا رہا ہے  وہ شخص بولا اسے بیچنا کیوں ضروری ہے، میری بکری تمہاری لنگڑی بھینس سے کہیں اچھی ہے  اگر تم چاہو تو ہم دونوں جانوروں کو بدل لیتے ہیں  مولا بخش نے خوشی خوشی بکری لے کر بھینس اس شخص کو دے دی، لیکن راستے میں جلد ہی اسے اندازہ ہو گیا کہ بکری دراصل بیمار ہے  وہ پھر منڈی کی طرف چلا  منڈی اب نزدیک تھی کہ مولا بخش کی ملاقات ایک اور شخص سے ہوئی، جس کے پاس ایک مرغا تھا  اس سے بات چیت کے بعد انھوں نے پھر جانور تبدیل کر لئے  دوپہر کا وقت تھا اور اسے بہت بھوک لگ رہی تھی، لیکن اس کے پاس پیسے نہیں تھے  اس کا خیال تھا کہ وہ بیل بیچ کر پیسے کما لے گا  اس لئے وہ گھر سے پیسے لے کر نہیں چلا تھا، لیکن اب اس کے پاس صرف ایک مرغا ہی تھا  بڑی مشکل سے اس نے منڈی میں مرغا بیچا اور ملنے والی رقم سے اس نے نان بائی سے کھانا لیا اور ہاتھ منہ دھو کر ایک پیپل کے درخت کے نیچے کھانے کے لئے بیٹھ گیا، لیکن اس سے پہلے کہ وہ نوالہ توڑتا، ایک غریب آدمی آیا اور اسے بتانے لگا کہ وہ بھوک سے مر رہا ہے  کئی دنوں سے اس نے کھانا نہیں کھایا  جب مولا بخش نے غریب آدمی کو دیکھا تو اس کا دل رحم سے بھر گیا  اس نے اپنا سارا کھانا اسے دے دیا اور خود گھر کی طرف چل پڑا  تب تک اس کی بیوی پورے گھر کی صفائی کر چکی تھی اور سب کے لئے کھانا بھی بنا چکی تھی  کام مکمل کر کے وہ بچوں کو کہانی سنا رہی تھی  تبھی مولا بخش گھر پہنچا  بچے اسے دیکھ کر اس کی طرف لپکے  اس کی بیوی بولی منڈی میں آج دیر نہیں ہو گئی  میں کب سے کھانا پکا کر تمہارا انتظام کر رہی ہوں  اب تو باہر خاصی ٹھنڈی بھی ہو گئی ہو گی  مولا بخش نے کہا واقعی مجھے دیر ہو گئی ہے  میں تمہیں سارے دن کی داستان سناتا ہوں، لیکن پہلے مجھے پانی پلاؤ  پانی پینے کے بعد مولا بخش نے بتایا میں نے بیل نہیں بیچا، بلکہ اس کا تبادلہ ایک گھوڑے سے کر لیا تھا  یہ سن کر اس کی بیوی خوشی سے بولی چلو اچھا ہوا  بچے اس پر سواری کریں گے  بیل کس کام کا تھا  جاؤ بچو، باہر جا کر گھوڑے کو باندھو  مولا بخش نے کہا ٹھیرو  ٹھیرو میں گھوڑا نہیں لایا  میں نے اس کا سودا ایک بھینس سے کر لیا تھا  اس کی بیوی خوش ہوئی یہ تو اور بھی اچھا ہوا  بھینس گھوڑے سے زیادہ ضروری تھی  بچوں کو اب ڈھیر سارا دودھ پینے کو ملے گا  جاؤ بچو، بھینس کو پچھواڑے میں باندھ آؤ  مولا بخش پھر چلایا سنو  مجھے بھینس ہی لانی تھی، لیکن میں نے اس کا سودا بکری سے کر لیا تھا  بیوی بولی یہ تو اور بھی اچھا ہوا  بکری کے دودھ میں سنا ہے بیماریوں کے لئے شفا ہوتی ہے  جاؤ بیٹا، بکری سنبھالو  مولا بخش جلدی سے بولا لیکن سنو تو  میں نے بکری کا تبادلہ مرغے سے کر لیا تھا  بیوی پھر خوشی سے بولی یہ بھی بُرا نہیں ہے  مرغے کی اذان سے ہم صبح سویرے اُٹھا کریں گے  بچو  مرغ کو ڈبے میں بند کر دو  مولا بخش بولا اچھی بیوی  میرے پاس واقعی مرغا تھا، لیکن مجھے بہت بھوک لگی تھی  میں نے مرغے کو بیچ کر کھانا خرید لیا تھا  بیوی جھٹ سے بولی بہت اچھا کیا  وہ بالکل پریشان نہیں تھی، پوچھنے لگی تم نے کھانا ٹھیک سے کھا لیا تھا  مرغا ضروری نہیں تھا  تمہاری صحت زیادہ ضروری ہے  مولا بخش نے کہا لیکن آگے تو سنو کیا ہوا  میں نے تمام کھانا ایک بھوکے فقیر کو دے دیا  بیوی بولی اور تم خود بھوکے رہے، لیکن کوئی بات نہیں کسی فقیر کو کھانے سے منع نہیں کرنا چاہیے  اب اُٹھو ہاتھ دھو لو اور کھانا کھا لو  سب تمہارا انتظار کر رہے ہیں  سب نے مل کر کھانا کھایا اور سو گئے  اگلی صبح مولا بخش اُٹھا اور اس نے گھر کا دروازہ کھولا تو وہ یہ دیکھ کر حیران رہ گیا  اس کے گھر کے باہر ایک بیل تھا جو بوڑھا نہیں تھا  ایک گھوڑا کھڑا تھا جو اندھا نہیں تھا  ایک بھینس تھی جو لنگڑی نہیں تھی  ایک بکری تھی اور ایک مرغا تھا جو بیمار نہیں تھے  ساتھ ایک کاغذ پر کچھ لکھا ہوا تھا  دونوں میاں بیوی اسے پڑھنے لگے  لکھا تھا وہ تمہارے ملک کا بادشاہ تھا جو فقیر کے بھیس میں تمہیں ملا اور وہ سب کارندے بھی میرے بھیجے ہوئے تھے  تمہاری نیک نیت کی وجہ سے اللہ کے حکم سے میرے ذریعے تمہیں انعام دیا گیا ہے، قبول کرو  
صبا نیاز صدیقی  صبح کے پانچ بج رہے تھے  خدا بخش نے اپنے کمزور، لاغر جسم کو ہمت کر کے چارپائی سے نیچے اُتارا  پوری رات بخار میں تپنے کے بعد اس کا جوڑ جوڑ درد سے ٹوٹ رہا تھا  اس کے پاؤں کے زخموں سے خون رستے رستے جم چکا تھا  خدا بخش نے منہ ہاتھ دھو کر بچی کچی روٹی سے ناشتہ کیا اور کپڑے کی دھجی سے پاؤں پر پٹی باندھ کر کام پر چلا گیا  خدا بخش اچھروتھر کا رہنے والا تھا  اس کے گھر میں اس کی بوڑھی بیوی اور تین چھوٹے پوتے پوتیاں تھے، جن کے لئے وہ کئی برسوں سے نمک کی جھیل پر نمک نکالنے کا کام کر رہا تھا  بہو بیٹا کشتی ڈوبنے کے حادثے میں ہلاک ہو گئے تھے  وہ بوریوں میں نمک بھر کے گودام میں منتقل کرتا تھا  ایک بوری کے بدلے اسے صرف دس روپے اُجرت دی جاتی تھی، بوری کے وزن میں معمولی سی کمی بھی اسے دس روپے سے محروم کر سکتی تھی  جاری ہے  مسلسل نمک میں رہنے کی وجہ سے اس کے ہاتھ پیروں پر زخم ہو چکے تھے، لیکن اسے نہ کبھی دستانے دیئے گئے نہ چمڑے کے جوتے  غربت کے ہاتھوں مجبور خدا بخش کے پاس اپنے گھر والوں کا پیٹ پالنے کے لئے واحد یہی روزگار تھا  ارے بابا  آج تم کام پر کیوں آ گئے  بوڑھے راج نے شرارتی نظروں سے خدا بخش سے سوال کیا  راج خود بھی نمک کش مزدور تھا  اللہ خیر کرے، ایسا کیا ہو گیا بھائی  خدا بخش کا تو دل اُچھل کر حلق میں آ چکا تھا  ارے بھائی  آج مزدور کا دن ہے نا، کیا ہم سب کو چھٹی نہیں کرنی چاہیے تھی  یہ کہتے ہوئے راج تو ہنسنے لگا اور خدا بخش نے اپنا سر پکڑ لیا  اللہ پوچھے تم سے  مزدور کا دن صرف وہ ہوتا ہے جب اسے مزدوری ملے، چھٹی کا مطلب مزدور کے گھر فاقہ ہوتا ہے  اللہ نہ کرے جو کسی دن ہماری چھٹی ہو  خدا بخش کے درد سے ٹوٹتے بدن میں کام دیکھ کر توانائی آ گئی تھی  آج کوشش کرنا کہ دو چار بوری زیادہ بھرو  آٹے پر پورے دس روپے بڑھ گئے ہیں  حاجی مراد نے دیگر مزدوروں کو خبردار کیا  حاجی مراد اخبار پڑھ سکتا تھا، اس لئے روز اپنے ساتھیوں کو ملکی خبریں پڑھ کر سناتا تھا  اللہ پوچھے ان ظالموں کو  راج نے کرب سے کہا ان کا بس چلے تو یہ مزدور کی ہڈیاں بھی چبا لیں  اللہ  تُو ہی ہمیں ہمت دے گا، ورنہ ہمارے کمزور بدن تو دس بوری بھی نہ بھر پائیں گے  راج کے کرب اور فریاد میں سبھی شریک تھے  ویسے ٹھیکے دار آج گیا تو ہے شہر  سنا ہے کہ وہاں بڑے بڑے عہدے دار آئیں گے اور مزدور کے حقوق کے لئے بات ہو گی  ہو سکتا ہے ہمارے حالات میں کچھ بہتری آ جائے  لوگ مزدور کی اُجرت بڑھانے کی بات بھی کر رہے ہیں  حاجی نے اظہارِ خیال کیا تو سب طنزیہ انداز میں ہنسنے لگے  تم ٹھیک کہتے ہو، وہاں صرف بات ہو گی  خدا بخش اپنا پھاڑوا ایک طرف رکھ کر حاجی سے مخاطب ہوا  اس کی آنکھوں میں کرب اور اذیت واضح طور پر دیکھی جا سکتی تھی  اس نے پھر کہا باتوں سے کچھ نہیں ہوتا، بھائی  کام سے ہوتا ہے جو ہم لوگ کرتے ہیں  ہمارے ہاتھوں کی محنت کا پیسہ ٹھیکے داروں کی تجوری میں جاتا ہے اور محنت کش فاقہ کرتا ہے  ہمارا بچہ بیماری سے مر جاتا ہے اور ہمیں کچھ نہیں ملتا  تم جانتے ہو ہمارا ایک بیٹا پانچ سال سے بھٹے پر اینٹیں بنا رہا ہے اور آج تک اس کا پچاس ہزار کا قرضہ نہیں اُترا، کیونکہ مزدور کا قرضہ کبھی نہیں گھٹتا  وہ مر جائے گا تب بھی نہیں اُترے گا  یہ لوگ اپنا محل کھڑا کرتے ہیں، اپنی تجوریاں بھرتے ہیں، لیکن ان کی پیاس صرف ہمارے خون سے بجھتی ہے  ہم اور تم محنت نہ کریں تو یہ لوگ پیاسے مر جائیں  بات کرتے ہو حقوق کی، اُجرت بڑھنے کی  جو لوگ مزدور کو آٹا خریدنے کے لائق نہ چھوڑیں، وہ بھلا مزدوری بڑھائیں گے  تُو دیوانہ ہو گیا ہے بھائی  دیوانہ، دن میں خواب دیکھنا چھوڑ دو  چلو اب اپنی بوریاں بھرو  ہم کام کریں گے تو ہمارے بچے روٹی کھائیں گے، باتوں سے مزدور کا چولہا نہیں جلتا، کام سے جلتا ہے  خدا بخش دل کا بوجھ ہلکا کر کے پھر سے کام میں جُت گیا اور دیگر مزدور بھی اس کی تائید میں سر ہلاتے ہوئے اپنے پھاوڑے چلانے لگے  شہر میں یومِ مزدور کی مناسبت سے مختلف مقامات پر کانفرنسوں کا انعقاد کیا گیا تھا، جس میں اعلیٰ افسران، صاحبِ اختیار، چھوٹے بڑے تاجر، ٹھیکے دار، چھوٹی بڑی صنعتوں کے مالکان، جن میں بھٹہ مالکان بھی شامل تھے  ان لوگوں کے اجتماع کا مقصد مزدوروں کی سہولت کے لئے بنائے گئے کاغذی قوانین پر عمل درآمد اور ان کے حقوق کا تحفظ تھا  کانفرنس میں نمک کش، کان کن اور بھٹہ مزدوروں کے حقوق سے متعلق خصوصی بحث ہوئی  بحث میں مزدور سے لی جانے والی جبری مشقت کی سخت مذمت کی گئی، ناجائز قرضے کے خلاف اقدامات کی تجویز پیش کی گئی  مزدوروں کو حفاظتی سامان مہیا کرنے کی یقین دہانی کرائی گئی  تمام شرکاء نے اپنی اپنی رائے کا اظہار کیا  اعلیٰ افسران نے تجاویز پر عمل کرنے کی بھرپور یقین دہانی کرائی اور شرکاء کو اس بات کا پابند کیا کہ وہ مزدوروں کے حقوق کا احترام کریں گے  خانہ پُری کا عمل مکمل ہونے کے بعد تقریبات کے خاتمے پر بہت سارے مزے دار کھانے اور چائے وغیرہ پیش کی جاتی ہے  کھانے پینے کے دوران ہنسی مذاق ہوتا ہے  کوئی غریب مزدور کی بات نہیں کرتا  پیٹ بھرتے ہی افسران اور شرکاء اپنی چھوٹی بڑی، پرتعش گاڑیوں میں سوار شہر میں منتشر ہو گئے اور اس کے ساتھ ہی سارے وعدے، تجاویز، ہوا میں تحلیل ہو جاتے ہیں  پھر نہ کسی کو محنت کشوں کا کرب محسوس ہوا، نہ کسی نے مزدوروں کے زخموں کی جانب نظر ڈالی، کسی کے بیٹے کے سر پر پڑے ناجائز قرضے کی بھی کسی کو پروا نہ تھی  خدا بخش نے ٹھیک کہا تھا، اونچی مسندوں پر بیٹھے صاحبِ اختیار لوگ صرف باتیں کر سکتے تھے  ان کا اتنا ظرف کہاں کہ ایسے کام بھی کر سکیں، جن سے غریب لوگوں کے آنسو رک جائیں  صحرا کے دامن میں نمک کی سفید جھیل پر سورج غروب ہونے ہی والا تھا  مزدور خوش تھے کہ انھوں نے آٹا خریدنے کے پیسے کما لئے تھے  راج کی مزدوری سے بیس روپے کاٹ لئے گئے تھے، کیونکہ دو بوریوں کا وزن معمولی سا کم تھا، لیکن حاجی نے اسے اپنی مزدوری کے بیس روپے دے دیئے تھے، یوں ہر مزدور خوش تھا کہ آج سب اپنے گھر آٹا لے جا سکتے تھے  
حمنہٰ محمد عقیل شاہ، کراچی  احمر اور فارس دونوں بھائی تھے  آج وہ دونوں اپنے ابو جان اور ان کے دوستوں کے ساتھ جنگل آئے تھے  یہ جنگل گھنا نہیں تھا  وہ سب ایک ندی کے کنارے پر بیٹھے تھے کہ احمر ندی کے کنارے پر لگے سیب کے درخت کے نیچے پانی میں پاؤں ڈالے بیٹھا تھا  فارس نے کچھ دیر پہلے درخت سے بہت سارے سیب توڑ کر ٹوکری میں رکھے تھے اور احمر نے ایک سیب اٹھا لیا  تھوڑی دیر بعد فارس نے جیسے ہی سیب اٹھانا چاہا تو حیران رہ گیا، کیونکہ ٹوکری تو خالی تھی  انھوں نے اِدھر اُدھر دیکھا، وہاں کوئی نہ تھا اور ابو جان اپنے دوستوں کے ساتھ باتوں میں مصروف تھے  وہ دونوں سوچ میں پڑ گئے کہ سیب کس نے چرا لیے  اچانک دور جھاڑیوں میں کچھ ہلتا نظر آیا  جاری ہے  وہ دونوں جھاڑیوں کی طرف گئے اور کچھ جھاڑیوں کو ہٹایا تو وہ دونوں حیران رہ گئے  اتنے سارے ننھے ننھے خرگوش اور بہت سی گلہریاں مزے سے سیب کترنے میں مصروف تھیں  ان کی نظر جیسے ہی احمر اور فارس پر پڑی تو کچھ جھاڑیوں میں چھپ گئے اور گلہریاں درختوں پر چڑھ گئیں  احمر اور فارس کھلکھلا کر ہنس پڑے  پھر انھوں نے ایک ٹوکری میں اور بھی سیب اور دوسرے پھل جمع کر کے جھاڑیوں کے پاس رکھ دیئے اور پھر سے ندی کے کنارے بیٹھ کر خوبصورت اور خوشگوار موسم کا مزہ لینے لگے  
سائرہ جبیں  بارہ سالہ ماہین ساتویں کلاس کی طالبہ تھی  وہ بہت ذہین اور اچھے دل کی مالک تھی  اپنی ذہانت کی وجہ سے پورے خاندان میں اسے ایک نمایاں حیثیت حاصل تھی  ماہین کے بڑے سے گھر میں اس کی امی، ابو اور دادی کے علاوہ دو چاچو بھی اپنی اپنی فیملیز کے ساتھ رہتے تھے  چاچو کی بیٹیاں اس کی کلاس فیلوز تھیں  اس کی 14 سال کی بڑی بہن پاکیزہ بھی اس کی کلاس فیلو تھی کیونکہ پڑھائی میں کمزور ہونے کی وجہ سے وہ فیل ہو گئی تھی  اس لئے دوبارہ ساتویں کلاس میں بٹھا دی گئی  ماہین ویسے تو بہت اچھی تھی، ہمیشہ اچھے نمبروں سے پاس ہونے کے باوجود اس نے کبھی غرور کا اظہار تک نہیں کیا تھا، مگر کبھی گھر کے بڑوں میں اس کی ذہانت کی تعریفیں کی جاتیں تو اس کے دل میں خود بخود خود پسندی کے جذبات جنم لیتے تاہم وہ فوراً ان جذبات کا گلا گھونٹ دیتی اور اللہ تعالیٰ سے توبہ کرتی کیونکہ وہ جانتی تھی کہ خود پسندی لا علاج مرض ہے  جاری ہے  ایک دن صبح جب وہ اٹھی تو دماغ خود بخود میتھ کے ٹیسٹ کی طرف چلا گیا، جو آج کلاس میں لیا جانا تھا  ان کے سکول میں ہر ہفتے ٹیسٹ ہوتے تھے  ہر بار اس کے نمبر اپنی بہن اور کزنز سے زیادہ آتے تھے  اس بار بھی جب مس نے ٹیسٹ کا بتایا تو اس کی بہن اور کزنز نے اسی دن ٹیسٹ کی تیاری شروع کر دی  اس نے بھی کئی سوالات کی مشقیں کیں، یوں اس نے کسی بھی قسم کی فکر کے بغیر ایک دن میں اپنے ریاضی کے ٹیسٹ کی تیاری مکمل کر لی، جبکہ پاکیزہ، رابعہ اور سعدیہ کزنز پانچ دنوں تک وقتاً فوقتاً ٹیسٹ کی تیاری کرتی رہیں  ماہین کو خود پر اعتماد تھا اور اس بات کا یقین تھا کہ اس کا ٹیسٹ ہمیشہ کی طرح بہت اچھا ہو گا کیونکہ اس کی تیاری بہت اچھی تھی  جب رابعہ وغیرہ ریاضی کی مشقیں حل کرنے کیلئے بیٹھتیں تو وہ ٹی وی دیکھنے لگتیں، ماہین کو بار بار آواز دے کر بلاتیں کہ ذرا یہ سوال تو حل کر دو  وہ سوال حل کر کے انہیں سمجھا دیتی  خیر  وہ صبح تیار ہو کر اپنی بہن اور کزنز کے ساتھ سکول کی طرف روانہ ہو گئی، جس کا پیدل کا راستہ دس منٹ کی مسافت پر تھا  اسمبلی کے بعد وہ سب اپنی مشترکہ کلاس میں چلی آئیں  پہلا پیریڈ ان کی انچارج ٹیچر کا تھا  آخر کا پیریڈ جو کہ ایک گھنٹے کا تھا، انگلش کا تھا، جب وہ پیریڈ ختم ہوا تو مس کوثر کلاس میں آ گئیں  انہوں نے ہاتھ میں ٹیسٹ شیٹس پکڑ رکھی تھیں  کلاس میں آتے ہی انہوں نے زور سے کہا السلام علیکم  سب طلبہ نے ادب اور تعظیم کے ساتھ کھڑے ہو کر ان کا استقبال کیا اور جواب دیا وعلیکم السلام  مس کوثر نے کہا بچو  یاد ہے نا آج آپ لوگوں کا ٹیسٹ ہے  انہوں نے اپنے مخصوص انداز میں انہیں بیٹھنے کا اشارہ کرتے ہوئے سوال کیا  سب نے زور سے ایک زبان ہو کر جواب دیا جی مس  ہمیں یاد ہے  تو شیٹ اور پین وغیرہ لے کر گیلری میں آ جائیں وہ رعب دار آواز میں بچوں کو حکم دیتے ہوئے بولیں  سب لڑکیاں جلدی سے باہر گیلری میں آ کر قطار میں ترتیب سے بیٹھ گئیں  مس کوثر نے ان کے درمیان شیٹس تقسیم کیں  ان کا ٹیسٹ شروع ہوا  سب لڑکیاں جلدی جلدی ٹیسٹ شیٹ پر ہاتھ چلا رہی تھیں  کچھ لڑکیاں سرگوشی میں ایک دوسرے سے سوالات پوچھ رہی تھیں جبکہ کچھ بغیر بولے دوسروں کو اپنا ٹیسٹ دکھا رہی تھیں  ماہین کو چاہیں ٹیسٹ یا پیپر بالکل بھی نہیں آتا ہو مگر وہ کسی سے کچھ بھی پوچھتی نہیں تھی  اسے نجانے کیوں اچھا نہیں لگتا تھا کہ وہ کسی سے کچھ پوچھے  وہ جلدی سے ٹیسٹ کے سوالات حل کر رہی تھی  اس کے زیادہ تر سوالات حل ہو گئے تھے  پیچھے بیٹھی رابعہ بار بار اس سے سوالات کے جواب پوچھ رہی تھی  مس نے اسے ٹوکا بھی مگر وہ باز نہ آئی  آخر کار مس نے اسے وہاں سے اٹھا کر کہیں اور بٹھا دیا  مس کو پتا ہے کہ مجھے آتا ہے اور رابعہ کو نہیں، اس لئے انہوں نے اسے الگ بٹھا دیا ماہین کے دل میں فخر و غرور والے جذبات کب پیدا ہونے شروع ہوئے، اسے پتا بھی نہ چل سکا  اس نے آخر سے پہلے والا سوال حل کیا پھر آخری سوال جو دو بار حل کرنے پر بھی اسے مطمئن نہیں کر رہا تھا، اسے دوبارہ اچھی طرح دیکھا، تسلی سے دیکھ لینے کے بعد بھی اسے اس میں کوئی غلطی دکھائی نہ دی تو دل کو مطمئن کرتی ہوئی الحمد اللہ پڑھنے لگی، اس نے وہ ٹیسٹ کاپی مس کو دے دی  ماہین دل میں سوچنے لگی رابعہ، سعدیہ اور پاکیزہ نے یقینا اتنا اچھا ٹیسٹ نہیں کیا ہو گا  اس نے پھر غرور و تکبر سے سوچا  ماہین کا ٹیسٹ اگرچہ اچھا ہوا تھا پھر بھی نہ جانے کیوں اس کا دل مرجھایا ہوا سا تھا  شیٹ دینے کے بعد وہ حسب عادت اپنے بنچ پر آ کر کتاب کھول کر بیٹھ گئی  سوالات چیک کئے تو دھک سے رہ گئی  یہ کیا  تین لانگ میں سے آخری دو لانگ سوال کے طریقے غلط ہونے کے علاوہ جوابات بھی بالکل غلط تھے  یہ کیا  ہمیشہ کی طرح غلطی کرنے کے بعد اسے احساس ہوتا تھا  اسے اب یاد آ رہا تھا کہ اسے اس طرح نہیں بلکہ اس طریقے سے سوالات حل کرنے چاہئے تھے، جس کے جواب اسے اچھی طرح ذہن نشین ہو چکے تھے  اسی وقت کلاس میں چہکتی ہوئیں رابعہ اور سعدیہ چلی آئیں  مسکراتے ہوئے دونوں بتا رہی تھیں کہ ان کا صرف آخری لانگ سوال چھوٹ گیا، باقی سب سوالات انہوں نے بالکل ٹھیک کئے ہیں  اچانک اس کے اندر سے ضمیر کی آواز سنائی دی  دیکھو ماہین  جن کو تم دل ہی دل میں لاشعوری طور پر کم عقل اور نالائق سمجھتی تھیں، وہ تم سے آج آگے نکل گئیں  یہ تمہارے غرور کا نتیجہ ہے  تم جو ہمیشہ اچھے ٹیسٹ دیتی تھیں اور خود اعتمادی سے صرف ایک بار ہی سوالات حل کر کے سکون سے بیٹھ جاتی تھیں، آج بار بار ایک ہی سوال کو حل کرنے والی لڑکیوں سے ہار گئیں  تم جو انہیں دل میں فخریہ اور خود پسند خیالات رکھتے ہوئے سوالات سمجھاتی تھیں، آج خود سے سمجھنے والی، محنت والیوں سے پیچھے چلی گئیں  ضمیر کی آواز نے ماہین کو آئینہ دکھایا، تب اسے سمجھ میں آیا کہ وہ تو ہمیشہ سے اندھیرے میں تھی، فخر کرنے والی، خود پسندی کرنے کے لائق ذات تو صرف اللہ تعالیٰ کی ہے  بے شک صرف وہی ہر چیز پر قادر ہے  جس کی مٹھی میں پوری کائنات ہے، جسے کوئی ہرا نہیں سکتا  جو ہر عیب سے پاک ہے اور تمام مخلوق کا خالق ہے  ماہین کے ضمیر نے اسے صحیح راستہ دکھایا، اس نے اپنے ضمیر کی باتوں پر کان دھرے، تب ہی اسے اپنی غلطی کا احساس ہوا  
عروبہ شکیل  ایک باغ میں بہت سے پودے اور درخت تھے، جن پر ہر طرح کے پھول اور پھل لگے ہوئے تھے  وہ باغ بہت بڑا تھا  درختوں پر پرندوں کی چہچہاٹ اور پھولوں کی خوشبو باغ کو خوبصورت بنائے ہوئے تھی  ایک دفعہ گلاب کے بہت سے پھول کرکٹ کھیل رہے تھے کہ ایک چھوٹا سا پھول آیا اور کہنے لگا کیا میں آپ کے ساتھ کرکٹ کھیل سکتا ہوں  اس پھول کا رنگ سب پھولوں سے تیز اور بے حد پیارا تھا لیکن اس کا قد بہت چھوٹا تھا  اس لئے وہ سب پھولوں کے مذاق کا نشانہ بن گیا  ایک پھول نے تو اسے دھکا بھی دے دیا اور کہا خبردار اگر ہمارے ساتھ کھیلنے کی کوشش کی، اتنے چھوٹے کو ہم اپنے ساتھ کبھی نہیں کھیلنے دیں گے  میں چھوٹا ہوں تو کیا ہوا، ہوں تو تم جیسا نا  تم بھی پھول ہو اور میں بھی پھول ہوں  جاری ہے  خبردار اگر خود کو ہم سے ملانے کی کوشش کی، تو ایسا ہی ہے جیسے ہاتھیوں میں چیونٹی  یہ کہہ کر سب ہنسنے لگے، چھوٹا پھول روتا ہوا واپس آ گیا  ماں نے پوچھا بیٹا کیا ہوا، تم رو کیوں رہے ہو  امی سب پھول میرے چھوٹے قد کا مذاق اڑاتے ہیں، مجھے اپنے ساتھ کھیلنے نہیں دیتے  یہ سن کر چھوٹے پھول کی ماں کی آنکھوں میں آنسو آ گئے، مگر وہ اسے مسکرا کر سمجھانے لگیں  ماں نے کہا بیٹا  تو کیا ہوا، دیکھو ہر چیز میں، ہر خوبی نہیں ہوتی مثلاً انسان کو دیکھو  کوئی کالا ہے تو کوئی گورا، کوئی چھوٹا ہے تو کوئی بڑا  اسی طرح پھول بھی سب ایک جیسے نہیں ہوتے  اب یہ دیکھو کہ تمہارا رنگ کتنا پیارا اور تیز ہے، اس طرح دوسروں کو یہ خوبی میسر نہیں  اس طرح ان کا قد بڑا ہے تو یہ خوبی تمہیں حاصل نہیں، اس لئے بیٹا اداس مت ہوا کرو اور اللہ تعالیٰ کی دی ہوئی نعمتوں کا ہر حالت میں شکر ادا کیا کرو  چھوٹا پھول آنسو صاف کرتے ہوئے بولا لیکن امی جان یہ بات ان سب پھولوں کو کون سمجھائے  کوئی بات نہیں بیٹا  وہ جیسا کرتے ہیں کرنے دو لیکن تم کسی کے ساتھ برا مت کرنا  ٹھیک ہے امی جان، اب میں ان سب کو دوست بنانے کی کوشش کروں گا چھوٹے پھول نے کہا  اس دوران سب پھول اندر داخل ہو گئے اور کہنے لگے  ہم نے آپ دونوں کی سب باتیں سن لی ہیں اور چھوٹے پھول کے دوست بن گئے ہیں  تم ہم سب کو معاف کر دو، چھوٹے پھول، ہم نے تمہارا بہت دل دکھایا ہے، ہم تم سے بہت شرمندہ ہیں اور تم سے معافی مانگ رہے ہیں  ان کی باتیں سن کر چھوٹا پھول اور اس کی ماں مسکرانے لگے  چھوٹا پھول آگے بڑھ کر سب کے گلے لگ گیا اور سب ہنسنے لگے  اس پر وہ پھول کہنے لگا، جس نے چھوٹے پھول کو دھکا دیا تھا، چلو ہم کرکٹ کھیلتے ہیں  وہ سب دوڑ کر کرکٹ کھیلنے چلے گئے اور چاروں طرف خلوص و محبت کی خوشبو بکھر گئی  
عائشہ فردوس  منّو ایک بھالو کا بچہ تھا، جو اپنے امی ابو اور دو چھوٹے بھائیوں کے ساتھ پہاڑی جنگل میں رہتا تھا  ہر سال موسم سرما سے قبل وہ اور اس کا خاندان سردیوں کے لئے کھانا جمع کر لیتے  بڑا بھائی ہونے کے ناطے وہ اکثر اپنے امی ابو کے ساتھ شکار پر بھی جایا کرتا تھا  لیکن اس سال غیر متوقع طور پر شکار کی شدید قلت تھی  نہ تو ان کو بہتے دریا میں مچھلیاں مل رہی تھیں اور نہ ہی خرگوش وغیرہ  درختوں پر شہد بھی نظر نہیں آ رہا تھا  اس صورتحال سے منّو کے والدین کی طرح تمام ہی بھالو پریشان تھے  اگرچہ وہ سردیوں کا زیادہ تر حصہ سو کر گزارتے تھے، تاہم کھانا تو ضروری تھا  اگر وہ ابھی کھانا جمع نہ کرتے تو پوری سردیاں کیسے گزارہ کرتے  اپنے والدین کی پریشانی دیکھ کر منّو بھی بہت فکرمند تھا  جاری ہے  اسے صورتحال کا مکمل علم تو نہ تھا لیکن غذا کی قلت کا اسے بھی اندازہ تھا  وہ اس مشکل وقت میں اپنے خاندان کی مدد کرنا چاہتا تھا  ایک روز وہ امی ابو کو بتائے بغیر اپنے غار سے نکل کر دریا کی جانب چل پڑا  کافی دیر تک درختوں کے درمیان نیچی ڈھلان اترنے کے بعد اسے احساس ہوا کہ وہ راستہ بھول گیا ہے  اس نے سوچا کہ شاید اس راستے پر جانے سے کھانے کا کوئی ذریعہ تلاش کر لوں، یہ سوچ کر وہ چلتا رہا  مزید آگے جا کے اسے ایک غار دکھائی دیا  پہلے تو وہ اسے دیکھ کر ذرا ہچکچایا لیکن پھر وہ غار میں داخل ہو گیاجو کافی لمبا تھا  دراصل وہ ایک سرنگ تھی جو کچھ لوگوں نے بنائی تھی  کافی دیر تک چلنے کے بعد منّو کو ایک بڑا سا صندوق نظر آیا  تجسس کے باعث اس نے صندوق کھولا تو اس کے اندر انواع و اقسام کی مچھلیاں تھیں جن میں اس کی من پسند مچھلی بھی تھی  وہ بہت خوش ہوا  اس نے اِدھر اُدھر دیکھا تو اسے مزید صندوق نظر آئے اس نے باری باری سب کو کھول کر دیکھا جن میں مارخور، خرگوش اور ہرن تھے  یہ سب دیکھ کر منّو کی خوشی کی کوئی انتہا نہ رہی  ادھر منّو کے امی ابو اور بھائی بہت پریشان تھے  اندھیرا چھانے کو تھا لیکن منّو کا اب تک کچھ پتا نہ تھا  انہوں نے اسے ہر طرف ڈھونڈا، دیگر بھالو بھی اس کی تلاش میں سرگرداں تھے  ایک بھالو نے اُس کے والدین سے کہا کہ مجھے ایک نئی سرنگ نظر آئی ہے، جس میں کچھ لوگ ہیں  منّو کے ابو، بھالووٴں کا سردار اور پانچ بھالو اُس بھالو کے ساتھ سرنگ کی جانب روانہ ہوئے، وہاں تک پہنچنے میں کافی وقت لگا، اس وقت تک گھپ اندھیرا ہو چکا تھا لیکن سرنگ سے روشنی اور آوازیں آ رہی تھیں  تمام بھالو محتاط انداز میں سرنگ کی جانب بڑھے، قریب جانے پر انہیں گفتگو سنائی دی، وہ کہہ رہے تھے، آج تو ہمارے ہاتھ بڑا شکار آیا ہے  اس بھالو کے تو ہمیں بہت پیسے ملیں گے، بس اس کو چھپا کر اسمگل کرنا ہے  یہ مردہ نہیں ہے اس لئے خاص احتیاط کرنی ہو گی  یہ سن کر تمام بھالووٴں نے کہا کہ ہو نہ ہو منّو ان ہی کے قبضے میں ہے  انہوں نے فوری اندر جا کر اُن پر حملہ کر دیا  وہ تقریباً دس پندرہ لوگ تھے لیکن بھالووٴں کو دیکھ کر وہ حواس باختہ ہو گئے، انہیں اپنے ہتھیاروں کے پاس جانے کا موقع بھی نہ مل سکا  وہ خوف کے مارے جان بچا کر سب کچھ چھوڑ چھاڑ کر بھاگ گئے  ان کے جانے کے بعد منّو انہیں ایک بوری میں بے ہوش مل گیا  سردار بھالو دریا سے پانی لا کر منّو کو ہوش میں لایا  انہیں دیکھ کر منّو نے انہیں اس دوران انہیں مچھلیاں، ہرن، خرگوش اور مارخور کے بارے میں بتایا، جنہیں دیکھ کر وہ سب بہت خوش ہوئے کیونکہ سردیوں کے لئے کھانے کا انتظام جو ہو گیا تھا  وہ کھانا لے کر واپس اپنے ٹھکانے پر آ گئے  صبح تمام بھالووٴں کو منّو کی واپسی اور کھانے کے ذخیرے کی خبر ہوئی تو بھالووٴں کی آبادی میں خوشی کی لہر دوڑ گئی  ان سب نے منّو کی بہادری پر اسے داد دی، اس کے اس کارنامے کے سلسلے میں ایک دعوت کا انعقاد کیا گیا  اور یوں منّو کی بہادری سے تمام بھالووٴں کی سردیاں بہت سکون سے گزریں  
نازیہ آصف  برسات میں موسلا دھار بارش ہوئی  جنگل کنارے ریت کے ایک ٹیلے پہ موجود چیونٹیوں کے بل میں پانی گھسنے لگا  بیچاری چیونٹیاں اس آفت سے جان بچانے کی فکر میں اِدھر اُدھر پیر مار رہی تھیں  اوپر درخت پہ بیٹھی شہد کی مکھی نے جب یہ سب دیکھا تو بہت پریشان ہوئی اور جلدی سے ان کی رشتہ دار ٹیلے کے اوپر رہنے والی چیونٹیوں کو خبر دی  تو یہ سن کر ان کی ملکہ نے اپنی کالونی کی چیونٹیوں کو حکم دیا فوراً ان مصیبت زدہ بہنوں کی خیریت دریافت کرنے جاؤ، مگر ہاں دیکھو خالی ہاتھ کوئی نہ جائے سب کچھ نہ کچھ لے کر جائیں  چیونٹیاں ایک ایک کر کے بل سے نکلیں تو ان میں سے کسی کے منہ میں چاول، کسی کے روٹی کا زرہ تو کسی کے دانتوں میں کسی حشرات کے جسم کا ٹکڑا تھا  جاری ہے  چیونٹیاں مدد لے کر فوراً اس مصیبت زدہ کالونی میں پہنچیں اور ان مصیبت زدہ چیونٹیوں کو جمع کیا انھیں کھانا پیش کیا اور تسلی دی کہ جب تک پانی ختم نہیں ہوتا آپ سب ہمارے گھروں میں آ کر ٹھہر سکتی ہیں  ساری چیونٹیاں دن بھر ان کے ساتھ مل کر انھیں پانی سے نکلنے میں مدد دیتی رہیں اور شام کو انھیں ساتھ لے کر واپس اپنی کالونی میں لوٹ آئیں  دو دن جھڑی لگی رہی  بہت پانی جمع ہو گیا  مگر اللہ پاک کی رحمت سے تیسرے دن خوب تیز دھوپ نکلی اور اگلے تین چار دن میں پانی سوکھ گیا  تب متاثرہ چیونٹیوں نے واپس جانے کی اجازت مانگی  ملکہ چیونٹی نے خود جا کر دیکھا کہ سیلاب سے متاثرہ کالونی بھی خشک ہو چکی تھی تو اس نے سب چیونٹیوں کو اس طرح رخصت کیا کہ سب کے منہ میں اگلے کئی دن کا کھانا پینا موجود تھا  بچو  دیکھنے میں تو یہ فعل تو بہت چھوٹا ہے مگر تکلیف میں دوستوں کے لئے اتنی سی زحمت بہت بڑی رحمت بن جاتی ہے دوسرے لفظوں میں آپ اسے کہہ سکتے ہیں کہ ڈوبتے کو تنکے کا سہارا  
بلال ہاشمی  دس سالہ نومی، فرحان صاحب کا اکلوتا اور لاڈلا بیٹا تھا، جسے دنیا کی ہر سہولت اور آسانی میسر تھی  اس کا من پسند مشغلہ اسکیٹنگ تھا، جس کے لئے اس کی خواہش کے مطابق کئی طرح کے اسکیٹ بورڈ اور اسکیٹنگ والے جوتے آ چکے تھے  فرحان کی والدہ کے خیال میں سڑک پر جانا محفوظ نہیں تھا، اس لئے انھوں نے اپنی دو ہزار گز کی کوٹھی کی چھت ایسی بنوا لی تھی جس میں نومی آسانی سے کھیل سکتا تھا  نومی کے والدین نے نومی پر کچھ پابندیاں بھی عائد کی تھیں  نومی مغرب کے بعد اوپر نہیں کھیل سکتا تھا  نومی کے والد فرحان صاحب اکثر دیر سے واپس آتے تھے، البتہ اس کی امی گھر پہ ہوتیں، جو اس طرح کی چیزوں کا خیال رکھتیں  ایک دن نومی کی امی اپنی کسی سہیلی کے گھر گئی ہوئی تھیں اور نومی کی نگرانی کے لئے اس کے چھوٹے ماموں آئے ہوئے تھے  جاری ہے  چھوٹے ماموں نومی سے چند سال بڑے اور بالکل دوستوں کی طرح تھے  دونوں ساتھ اسکیٹنگ بھی کرتے مزے مزے کی کہانیاں سناتے  ماموں نومی کو ہوم ورک بھی کرواتے  مغرب سے کچھ ہی دیر پہلے نومی کھیل کر نیچے آیا تھا  اندھیرا بڑھنے لگا  اچانک اسے وہاں چلنے کی آواز آنے لگی  تجسس کے ہاتھوں مجبور ہو کر اوپر کی جانب بڑھنے لگا  جیسے ہی اوپر قدم رکھا، اچانک اس کے چہرے پر کوئی چیز سختی سے رکھ دی اور اس کی آنکھوں کے آگے اندھیرا چھا گیا  نومی کے والدین انتہائی پریشانی کے عالم میں تھانے میں بیٹھے ہوئے رپورٹ لکھوا رہے تھے  نومی کا کچھ اَتا پتا نہیں تھا  رپورٹ لکھوا کر وہ دونوں گھر واپس آ گئے  فرحان صاحب نے اپنے دوست ارشد سبحانی سے مشورہ کیا تو وہ فرحان صاحب کے گھر پہنچ گئے  وہ فرحان صاحب کے اچھے دوست تھے اور ایک ماہر سراغ رساں بھی تھے  انھوں نے گھوم پھر کر مکان کا جائزہ لیا پھر نومی کے والدین اور اس کے ماموں سے سوالات شروع کیے  انھوں نے ماموں سے پوچھا تو آپ نے نومی کو کس وقت اوپر سے آتے دیکھا تھا  تقریباً مغرب کا وقت ہو گا  ماموں نے جواب دیا  کیا اس وقت چھت کا دروازہ کھلا ہوا تھا  جی یقینا کھلا ہو گا  ہم یہ دروازہ صرف رات کو بند کرتے ہیں  بیگم فرحان بولیں  ارشد سبحانی نے ایک لمحے کچھ سوچا پھر چھت پر جا کر یہ دیکھا کہ چھت پر نیچے کی بات چیت سنائی دیتی ہے یا نہیں  کچھ دیر بعد وہ نیچے آئے اور اندھیرے میں تیر چھوڑا  فرحان صاحب سے پوچھا آپ کا جو سپر اسٹور ہے، وہاں پر کسی ملازم کے ساتھ ڈانٹ ڈپٹ تو نہیں ہوئی  نہیں، ایسی تو کوئی بات، بس ایک بچہ ہے شاہد جو توجہ سے کام نہیں کرتا، بس اس کو تنبیہ کرتا رہتا ہوں  کیا اسے آپ دیر تک روکتے ہیں  انھوں نے غور سے فرحان صاحب کی طرف دیکھا  فرحان صاحب یہ سن کر اُچھل پڑے اور حیران ہوتے ہوئے بولے ہاں، مگر آپ کو کیسے اندازہ ہوا  ارشد صاحب پُرسکون ہوتے ہوئے ٹیک لگا کر بولے بس اب سارا معاملہ حل ہو گیا  مجھے اس بچے کے گھر کا پتا دیجیے  اگلے دن شام کو فرحان صاحب کے اسٹور میں کام کرنے والے بچے کا غریب باپ دانش رحمن ان سب کے سامنے سر جھکائے بیٹھا تھا اور ارشد صاحب اس سے مخاطب تھے ہاں تو دانش  تم نے ایسا کیوں کیا  سچ سچ بتانا  سر جی  دیکھیں نا غریب کا بھی دل ہوتا ہے، اسے بھی تکلیف ہوتی ہے  ابھی تین دن پہلے جب میرے چھوٹے سے بچے کو سیٹھ صاحب نے سزا دی اور وہ روتا ہوا گھر پہنچا، اس کی ماں پر کیا گزری میں بتا نہیں سکتا  وہ بے چاری تو پہلے ہی شوگر کی مریضہ ہے  بس اسی وقت مجھے شیطان نے بدلہ لینے کی سجھائی اور میں نے یہ منصوبہ بنایا کہ کسی طرح نومی کو اغوا کر لوں  مجھے معلوم ہے،یہ طریقہ غلط ہے، لیکن غصے سے میری سمجھ میں نہیں آیا  میں نکاسی آب کے پائپ کے ذریعے بنگلے کی پچھلی سمت سے چھت پر چڑھ کر ٹنکی کے پیچھے چھپ گیا  ارشد صاحب نے کہا اور موقع ملتے ہی نومی کو پکڑ لیا، مگر تم اسے لے کر کیسے گئے  سیڑھیوں سے تو تم اُترے نہیں  میں نے کمر پر نومی کو باندھ لیا تھا، پھر رسے سے اُتر گیا  اندھیرا پھیل چکا تھا  میں دوست سے موٹر سائیکل بھی مانگ کر لے گیا تھا  اسی پر اپنے گھر پہنچ گیا، مگر قسم لے لیں میں نے اس بچے کو ہلکی سی تکلیف بھی نہیں پہنچائی، بلکہ اب تو وہ میرے گھر دوبارہ آنا چاہے گا  وہ میرے بیٹے شاہد کا دوست بن گیا ہے  یہ کہہ کر دانش نے پھر سر جھکا لیا  دانش ایک کیمیکل کمپنی میں گن مین تھا اور غربت کی وجہ سے گھر کا خرچ چلانے کے لئے اپنے دس سال کے بچے شاہد کو فرحان سپر مارٹ میں ملازم رکھوا دیا تھا  فرحان صاحب ملازموں کی سستی برداشت نہیں کرتے تھے اور آئے دن ملازمین کو تنیبہ کرتے رہتے تھے  ارشد صاحب نے کہا فرحان صاحب  دیکھیں ہم جب کسی پر ظلم کرتے ہیں تو وہ بات ختم نہیں ہو جاتی، بلکہ اس کے اثرات کہیں نہ کہیں ظاہر ضرور ہوتے ہیں  فرحان صاحب گردن جھکائے سن رہے تھے  ارشد صاحب پھر بولے اگرچہ دانش نے بہت غلط حرکت کی ہے، لیکن وہ بیٹے کی محبت میں حواس کھو چکا تھا  اب میری گزارش ہے کہ اسے پولیس کے حوالے نہ کیجیے  یہ نادم بھی ہے  اس کے بچے کو اپنی پناہ میں رکھیں  اسی دن فرحان صاحب نے اپنا رویہ بدلنے کی ٹھان لی اور کچھ ہی عرصے میں فرحان سپر مارٹ کے بارے میں شہر میں یہ بات مشہور ہو چکی تھی کہ اس کا مالک ملازمین سے نہایت مشفقانہ رویہ رکھتا ہے  آج فرحان سپر مارٹ کی شاخیں ملک سے باہر بھی ہیں اور ان میں سے اکثر کے مینیجر وہ لوگ ہیں، جو کبھی کام چور سمجھے جاتے تھے  شاہد بھی آج ایک بڑے زون کا مینیجر ہے  
عاصمہ فرحین  مجھے آئی فون چاہیے  رات کو کھانے کے دوران مزمل بولا  اس کے والدین دادا جان اور اس کے تینوں چھوٹے بہن بھائی بھی موجود تھے  بیٹا  آپ کو پچھلے سال ہی نیا موبائل فون دلایا تھا  اب یہ نئی فرمائش کیسی  پپا ناگواری سے بولے  میرے تمام دوستوں کے پاس آئی فون ہے  وہ روزانہ گاڑیوں میں اسکول آتے ہیں  ایک میں ہی غریب ہوں  مزمل نے بدتمیزی سے کہتے ہوئے زمین پر پیر پٹخا  اور کھانے سے اُٹھ گیا  آپ دیکھ رہے ہیں کہ مزمل کتنا بدتمیز ہو گیا ہے  مزمل کے والد دادا جان سے کہنے لگے  کوئی بات نہیں، بچہ ہے  آہستہ آہستہ سمجھ بوجھ آ ہی جائے گی  دادا ابو نے آرام سے کہا تھا  اور سب کھانا کھانے لگے  جاری ہے  مزمل ایک خوبصورت سے گھر میں رہتا تھا  مزمل آٹھویں جماعت کا طالب علم تھا  اچھی تعلیم دلانے کے لئے اس کے والد کو دو ملازمتیں کرنی پڑتی تھیں، مگر مزمل کو احساس بھی نہ تھا  ہر روز نت نئی فرمائشیں کر کے والدین کے کان کھاتا تھا  اسکول میں جب کھانے کا وقفہ ہوا تو مزمل کے دوست تنگ کرنے لگے  دیکھو تو سہی ابھی تک یہ آئی فون نہیں لے سکا  ساتھیوں کے مسلسل چھیڑنے پر وہ منہ بسورتا ہوا وہاں سے اُٹھا  جس پر سعود نے اس کا ہاتھ تھاما تھا  پھر سعود نے مزمل کے کان میں کچھ کہا، جس پر اس کی آنکھیں چمک اُٹھیں اور کہنے لگا میں سمجھ گیا  مزمل نے اپنے جمع شدہ پیسے جیب میں رکھے  اور اپنی امی سے رضوان کے ساتھ کھیلنے کا کہہ کر باہر نکل آیا  اب اپنے علاقے کی سڑک پر چلتے چلتے وہ باہر بڑی سڑک تک آ گیا تھا  یہ سارا علاقہ اس کا دیکھا بھالا تھا  اس نے سوچا، ایسا کرتا ہوں کہ کسی بس میں بیٹھ جاتا ہوں  جب آخری اسٹاپ آئے گا تو وہاں اُتر جاؤں گا  جب میں انھیں نہیں ملوں گا تو سب پریشان ہو جائیں گے اور ابو کو میری فرمائش پوری کرنی پڑے گی  یہ سوچ کر وہ مسکرایا اور غور و فکر کیے بغیر ایک بس میں سوار ہو کر آخری اسٹاپ تک پہنچ گیا  یہ مزمل ابھی تک نہیں آیا  دادا جان نے بہو سے پوچھا  آتا ہی ہو گا، وہ کھیلنے گیا تھا  پھر مزمل کی امی نے چھوٹے بیٹے سے کہا پڑوس میں پوچھ کر آؤ، وہ رضوان کے ساتھ کرکٹ کھیلنے گیا تھا  آج تو مزمل سے میری ملاقات ہی نہیں ہوئی  رضوان نے محسن کو جواب دیا  لٹکے ہوئے منہ کے ساتھ محسن نے گھر آ کر بتایا تھا  پھر دادا جان، اس کے والد اور چند پڑوسی مل کر مزمل کو ڈھونڈنے لگے، لیکن وہ نہ ملا  بس سے اُتر کر اسے ایک لمحے کو خوف محسوس ہوا تھا، مگر وہ کیا کرتا  مغرب ہونے والی تھی  یہ ایک کچی آبادی تھی  وہ ایک ٹھیلے والے کی بینچ پر بیٹھ گیا تھا  اب اسے بھوک اور پیاس لگ رہی تھی، مگر ٹھیلے والا واپس جانے کی تیاری کر رہا تھا  مزمل بھی واپس جانے کے ارادے سے اُٹھا اور بس کا انتظار کرنے لگا  بیٹا  جس بس میں تم آئے تھے، وہ آخری تھی  اب کوئی بس نہیں آئے گی  ٹھیلے والے نے جیسے ہی اسے یہ بات بتائی، وہ خوف کے مارے پھوٹ پھوٹ کر رونے لگا  سچ سچ بتاؤ کہ تم اکیلے کیوں آئے ہو  اب مزمل شش و پنج میں مبتلا ہو گیا  ٹھیلے والے نے اپنا سامان سمیٹا اور کہنے لگا میری مانو تو میرے ساتھ میرے گھر چلو  مزمل ایک لمحے کو ہچکچایا تھا  دیکھو، یہ علاقہ اچھا نہیں ہے  میں کل صبح تمہیں تمہارے گھر چھوڑ آؤں گا  مزمل ٹھیلے والے کے ساتھ گھر میں داخل ہوا  یہ دو کمروں کا چھوٹا سا گھر تھا، جس میں ٹھیلے والا اپنے والدین، بیوی اور چار بچوں کے ساتھ رہتا تھا  ایک کمرے میں دو چارپائیاں تھیں  ایک پر بوڑھی خاتون بیٹھی تھیں  دوسری پر اس کے بوڑھے والد لیٹے ہوئے تھے  بچے صحن میں کھیل رہے تھے اور بیوی کھانا پکا رہی تھی  بیوی باورچی خانے سے پسینہ پوچھتے ہوئے نکلی اور مزمل کو دیکھ کر حیرت سے پوچھا یہ لڑکا کون ہے  میں بتاتا ہوں  یہ کہہ کر وہ بیوی کو والدین کے پاس لے کر بیٹھ گیا  مزمل کا ہم عمر ٹھیلے والے کا ایک لڑکا ذیشان اس کے لئے پانی لایا، پھر اس سے باتیں کرنے لگا  دو بچے پلاسٹک کے کھلونوں سے کھیل رہے تھے  ان کے گھر ٹی وی بھی نہیں تھا  تمہارے پاس موبائل نہیں ہے  مزمل نے تعجب سے ذیشان سے پوچھا  ہے، ابو کے پاس ہے چھوٹا والا  فیضان نے کہا  پھر خاتون نے دسترخوان بچھایا اور دال چاول رکھ دیے، جسے بچے مزے لے لے کر کھا رہے تھے  مزمل کا بھوک سے بُرا حال تھا  وہ بھی ہاتھ منہ دھو کر کھانا کھانے لگا  اپنے گھر میں تو وہ شور مچا دیتا تھا، پھر برگر یا پیزا منگوا لیتا  کھانے کے بعد بچے اپنا اسکول کا سبق یاد کرنے لگے  وہ سب سرکاری اسکول میں جاتے تھے  مزمل کو ٹھیلے والے ارشد کے اماں، ابا نے بلایا تھا  مزمل نے سب کچھ سچ سچ بتا دیا تھا  کیا تمہیں اپنے گھر کا موبائل نمبر یاد ہے  ارشد نے پوچھا تھا  مزمل نے اپنے والد کا موبائل نمبر بتا دیا  ڈیڑھ گھنٹے بعد مزمل کے والد کی گاڑی ارشد کے گھر کے سامنے تھی  مزمل خوشی سے لپٹ کر رونے لگا  مزمل کے والد نے ارشد کا شکر ادا کیا اور نقد رقم دینے کی کوشش کی، جو کہ اس نے نہیں لی  سب گھر والے مزمل کو صحیح سلامت دیکھ کر خوش ہوئے اور اللہ کا شکر ادا کیا  دوسرے دن اس کے والد اسے موبائل مارکیٹ لے آئے  مزمل فوراً سمجھ گیا  اس نے کہا پپا  مجھے معاف کر دیں  میں بھول گیا تھا  اگر کل میں ٹھیلے والے انکل کے گھر نہ جاتا تو مجھے کبھی یہ معلوم نہ ہوتا کہ میں بہت سارے لوگوں سے اچھے اور بہتر حال میں رہتا ہوں  اب میں کبھی ان نعمتوں کی ناشکری نہیں کروں گا، جو مجھے میسر ہیں  یہ سن کر اس کے پپا بہت خوش ہوئے اور مزمل کو گلے لگا لیا  
ثانی زہرا  خالہ جان  کسی کی میٹھی سی آواز سنائی دی، لیکن میں کچھ نہ بولی اور بدستور صحن کے گملوں میں لگے پودوں کو پانی دینے میں مصروف رہی  اتنے میں دوبارہ وہی آواز سنائی دی خالہ جان  السلام علیکم ورحمتہ اللہ وبرکاتہُ  میں نے فوراً مڑ کر دیکھا  ایک سات آٹھ سالہ پیارا سا بچہ سفید کپڑے پہنے دروازے پر کھڑا تھا  خالہ جان  سنیے کیا میں اندر آ سکتا ہوں  جی میں معذرت چاہتا ہوں، بڑے دروازے کا پٹ کھلا ہوا تھا تو میں اندر داخل ہو گیا  ہم آپ کے پڑوس میں نئے کرائے دار ہیں  کتھئی رنگ کے دروازے والا گھر ہمارا ہے  امی جان نے کہا ہے کہ آپ کسی وقت ہمارے گھر تشریف لے آئیے  چھوٹے سے بچے کی سلیقہ مند گفتگو سن کر میں حیران ہو رہی تھی اور خیالوں میں کھو گئی کہ جسے ہم براؤن گیٹ والا گھر کہتے ہیں اردو میں کتھئی رنگ کہنا کتنا اچھا لگا  جاری ہے  مجھے کالج کے زمانے میں کہیں پڑھا ہوا شعر یاد آ گیا  میرے کانوں میں مصری گھولتا ہے  کوئی بچہ جب اردو بولتا ہے  ایسے رسیلے الفاظ، جیسے سنیے، تشریف لائیے، زحمت نہ ہو تو، خالہ جان  وغیرہ، کانوں میں کیسی مٹھاس گھولتے ہیں  مثلاً لفظ خالہ جان  آج کوئی کسی کو خالہ جان نہیں کہتا، سب آنٹی ہی کہتے ہیں  میں خیالوں میں گم تھی کہ اس بچے نے مجھے پھر مخاطب کیا خالہ جان  امی جان سے کیا کہوں  میں نے جواب دیا جی جی بیٹا  اُن سے کہنا میں شام کو ضرور آؤں گی  جی بہتر، اب میں چلتا ہوں خالہ جان  وہ سر جھکا کر سلام کرتا ہوا چلا گیا  میں شام کو ان کے گھر گئی  ایک تمیزدار بچی نے دروازہ کھولا اور مسکرا کر کہا اندر تشریف لائیے  میں آگے بڑھ گئی  بچے کی والدہ اور دادی جان نے پُرتپاک خیر مقدم کیا ارے آئیے نا آپ کا اپنا ہی گھر ہے، تشریف رکھیے  دراصل ہمیں یہاں آئے ہوئے دو ہفتے ہی ہوئے ہیں، سوچا شام کی چائے پڑوسیوں کے ساتھ مل کر پئیں  کہیں آپ کو کوئی مصروفیت تو نہیں ہے  میں نے جواب دیا نہیں نہیں بالکل نہیں  آپ نے اتنی اپنائیت سے بلایا، بہت بہت شکریہ  چھوٹے بچے بھی اسی انداز سے گفتگو کر رہے تھے آپ ہماری پنسل واپس کر دیجیے ورنہ ہم بابا جان سے آپ کی شکایت کر دیں گے  سلیقے سے ہواؤں میں جو خوشبو گھول سکتے ہیں  ابھی کچھ لوگ باقی ہیں جو اردو بول سکتے ہیں  میں واپس آنے لگی تو میں نے بڑی محبت و اپنائیت سے انھیں گھر آنے کی دعوت دی، جسے انھوں نے بڑی خوشی سے قبول کیا  کہنے لگیں چشم ما روشن دل ماشاد ضرور آئیں گے بیٹا  آپ کہیں ہم نہ آئیں ایسے تو بد لحاظ نہیں اور پھر مجھے دعائیہ کلمات سے رخصت کیا فی امان اللہ  میں گھر آئی تو اُداس ہو گئی جیسے ہماری تہذیب کا بہت نقصان ہو گیا ہے  میں سوچ رہی تھی کہ ان کے گھر کوئی آتا نہیں، بیٹھتا نہیں، بلکہ سب تشریف لاتے اور رکھتے ہیں  وہاں کوئی ڈرائنگ روم، باتھ روم، بیڈ روم نہیں، بلکہ مہمان خانہ یا بیٹھک ہے، باورچی خانہ، غسل خانہ ہے  بیڈ شیٹ نہیں، بلکہ پلنگ پوش ہے  وہ اپنے بچوں کو کھانا کھلاتے ہوئے کہتے ہیں، یہ سارا ختم کیجیے یا بیٹا  آپ ٹھیک سے کھائیے، جب کہ ہمارے ہاں مائیں بچوں کو کھانا کھلاتے ہوئے کہتی ہیں جلدی جلدی فنش کرو شاباش گڈ بوائے  مجھے ان کے گھر کی باتیں یاد آ رہی تھیں  ان کی والدہ نے اپنی بیٹی سے کہا تھا علینہ بیٹی  یہ رکابیاں یہاں تپائی پر رکھ دیجیے اور چائے کی پیالی بہن کو پکڑائیے  وہ کرے بات تو ہر لفظ سے خوشبو آئے  اس زباں کو وہی بولے، جسے اردو آئے  ایک اس دور کے لوگ پورے کے پورے انگریزوں کے غلام بن کر رہ گئے ہیں  مجھے ان انگریزی لفظوں سے وحشت ہونے لگی ہے، جو ہم نے فیشن کے نام پر اپنی روزمرہ کی زندگی میں زبردستی شامل کر لئے ہیں  اردو کتنی خوبصورت، کتنی مہذب زبان ہے  ہم نے اسے کیوں چھوڑ دیا  اردو تو ہماری عالی شان تہذیب کی پہچان ہے  ہمارے عہد کے بچوں کو انگلش سے محبت ہے  ہمیں یہ ڈر ہے، مستقبل میں اردو کون بولے گا  
منیبہ نذیر  کسی جنگل میں دو بلیاں رہتی تھیں  ایک بلی کالی اور دوسری اورنج تھی  دونوں آپس میں اتفاق سے رہتی تھیں اور مل جل کر شکار کھیلتیں  کھانے کو جو کچھ مل جاتا مل بانٹ کر کھا لیتیں  کالی بلی کوئی شکار کرتی تو وہ اورنج بلی کو بلا لیتی اور اورنج بلی کو کوئی شکار ملتا تو وہ بھی اکیلے نہ کھاتی  دونوں ہنسی خوشی رہتی تھیں  ایک دن کالی بلی گاؤں میں چلی گئی  وہ ایک گھر میں داخل ہوئی اور وہاں سے اسے گھی کی روٹی مل گئی  اس نے پہلے کبھی گھی والی روٹی نہیں کھائی تھی، اس لئے گھی کی خوشبو اسے بے حد پسند آئی  گاؤں میں کتے بھی تھے اور وہ کتوں سے بہت ڈرتی تھی، اس لئے وہیں بیٹھ کر کھانے کی بجائے روٹی اٹھا کر جنگل کی طرف بھاگی  اس نے سوچا کہ یہ گھی کی روٹی تو بڑی مزیدار ہے، اس لئے یہ میں اکیلے ہی کھاؤں گی  جاری ہے  کالی بلی جونہی جنگل میں داخل ہوئی اورنج بلی دوڑی دوڑی اس کے پاس آئی  اسے بھی گھی کی خوشبو پسند آئی تھی  اورنج بلی نے پوچھا کالی بہن یہ روٹی کہاں سے لائی ہو  کالی بلی بولی میں آج گاؤں گئی تھی، وہاں مجھے یہ روٹی ملی ہے  گاؤں میں کتے بھی تھے میں ان سے بچتی ہوئی مشکل سے یہاں آئی ہوں  اورنج بلی نے کہا آؤ مل کر روٹی کھائیں  جس پر کالی بلی بولی نہ نہ یہ روٹی میں بڑی مشکل سے اٹھا کر لائی ہوں، اس لئے میں اکیلی ہی کھاؤں گی  اورنج بلی بولی کالی بہن کیسی باتیں کر رہی ہو، ہم تو ہمیشہ ہر شے مل بانٹ کر کھاتے ہیں ، لیکن کالی بلی نہ مانی اور دونوں جھگڑنے لگیں  ان میں اچھی خاصی لڑائی ہونے لگی  جنگل میں ایک بندر بھی رہتا تھا، وہ درخت پر بیٹھا بلیوں کی لڑائی دیکھ رہا تھا  اس نے سوچا کہ یہ بلیاں پہلے آپس میں اتفاق سے رہتی تھیں مگر آج لالچ کی وجہ سے لڑ رہی ہیں، انہیں سبق سکھانا چاہیے  وہ اچھل کر درخت سے نیچے اترا اور بولا پیاری بہنوں آپس میں لڑتی کیوں ہو، مل جل کر اتفاق سے رہنا اچھا ہوتا ہے  لاؤ میں تم دونوں میں روٹی بانٹ دوں  بلیاں خاموش ہو کر اسے دیکھنے لگیں  بندر نے روٹی لیتے ہوئے کہا ٹھہرو میں ترازو لے کر آتا ہوں، اس طرح صحیح انصاف ہو جائے گا، تم میرا انتظار کرنا  بندر نے اتنا کہا اور روٹی لے کر بھاگ گیا  بلیاں دیر تک اس کا انتظار کرتی رہیں  انہیں خبر تک نہ ہوئی کہ بندر درخت پر بیٹھا روٹی چٹ کر گیا ہے  جب کافی دیر گزر گئی اور بندر واپس نہ آیا تو بلیاں سمجھ گئیں کہ انہیں اپنے لالچ کی سزا مل چکی ہے  جس پر اورنج بلی بولی کالی بہن، دیکھا تم نے لڑائی کا انجام  ہاں بہن غلطی میری ہی تھی کالی بلی نے اعتراف کرتے ہوئے اپنا سر جھکا لیا  
محمد سعود مصطفی، کراچی  ظفر بہت ہی اچھا اور فرمانبردار بچہ تھا، مگر جب سے اس کو سالگرہ پر موبائل کا تحفہ ملا تھا، وہ بہت لاپرواہ ہوتا جا رہا تھا، جیسے تیسے کر کے اسکول چلا جاتا اور آ کر ہوم ورک نمٹا کر موبائل اُٹھا لیتا اور رات تک گیم کھیلتا رہتا  ظفر کے والدین اس کو سمجھانے کی کوشش کرتے، مگر وہ ایک کان سے سنتا اور دوسرے کان سے نکال دیتا پھر دوبارہ گیم کی دنیا میں کھو جاتا  ایک روز جب ظفر گھر آیا تو اس کی امی کی طبیعت کچھ خراب تھی، مگر وہ نظر انداز کر کے گیم کھیلنے بیٹھ گیا اور وقت گزرنے کا احساس ہی نہ ہوا  شام کو جب ابو گھر آئے تو اس نے دیکھا کہ امی بیماری کے باعث بے ہوش ہو چکی ہیں یہ دیکھ کر ابو فوراً ہسپتال گئے اور جلدی میں ظفر کو گھر چھوڑ گئے  جاری ہے  ظفر کے دل میں طرح طرح کے وسوسے آ رہے تھے  ظفر رو رو کر دعائیں مانگ رہا تھا اس کو اپنا گیم اور دلچسپی سب بے معنی لگ رہے تھے تب اس کو احساس ہوا کہ اصل قیمتی سرمایہ تو وہ وقت تھا جو اس نے اپنے والدین کے ساتھ گزارا، بے فکر اور خوشیوں سے بھرا ہوا  جب وہ ہر ویک اینڈ اپنے والدین کے ساتھ پکنک پر جاتا تھا، یہ سوچتے ہوئے اس کی نظر دیوار پر لگی اس تصویر پر پڑی، جہاں وہ اپنے ابو کے کندھوں پر بیٹھا بے فکری سے پتنگ اُڑا رہا تھا اور یادگار لمحہ اس کی امی نے محفوظ کیا تھا  ظفر ان سوچوں میں گم ہی تھا کہ اچانک اس کا موبائل بج اُٹھا  دوسری جانب ظفر کے والد تھے جو کہہ رہے تھے کہ بیٹا  پریشانی کی کوئی بات نہیں، بس تمہاری امی کمزوری کی وجہ سے بے ہوش ہو گئیں تھیں، ہم بس گھر ہی آ رہے ہیں، یہ سن کر ظفر نے اپنے آنسو پونچھے اور اللہ کا شکر ادا کیا کہ اس کو ایک اور موقع دیا اس کی غلطی سدھارنے کا اور پچھتاوے سے بچا لیا  
مریم شہزاد  احمد اور یوسف کے میٹرک کے امتحانات ہونے والے تھے  دونوں مل کر پڑھتے تھے  کبھی احمد، یوسف کے گھر آ جاتا تو کبھی یوسف، احمد کے گھر چلا جاتا  دونوں کا گھر ایک ہی گلی میں تھا  آج احمد، یوسف کے گھر آیا ہوا تھا  اچانک بلب خراب ہو گیا تو احمد نے یوسف سے کہا کہ تم خود بدل لو وہ پریشان ہو گیا  احمد نے اس سے بلب منگوا کر خود تبدیل کر دیا  ارے واہ تم نے تو جھٹ پٹ کمرہ روشن کر دیا  یوسف نے کہا تم کو یہ تبدیل کرنا کیسے آیا  ہم بہن بھائیوں کو امی ابو نے بہت سارے چھوٹے چھوٹے کام سکھائے ہوئے ہیں  احمد نے بتایا  تو تم کو ڈر نہیں لگتا کہ کرنٹ وغیرہ لگ جائے تو  یوسف نے پوچھا  ہم کو امی ابو نے احتیاطی تدابیر بتا دی ہیں، ہم ان کا خیال رکھ کر کام کرتے ہیں  جاری ہے  احمد نے جواب دیا  اچھا وہ کیا  بھئی بجلی کا کام کرتے وقت ربر کی چپل یا جوتے لازمی پہننے چاہیے  ویسے تو ہم چھوٹے موٹے کام ہی کرتے ہیں جیسے بلب بدلنا یا پلگ بدلنا، مگر اس میں بھی احتیاط لازم ہے اور اگر خدا نخواستہ کرنٹ لگنے کا اندیشہ ہو تو پہلے مین سوئچ بند کر دیتے ہیں  ابو نے یہ بھی بتایا ہے کہ اگر کرنٹ لگ جائے تو فوراً کسی لکڑی سے اس شخص کو ہٹانا چاہیے، ہاتھ نہیں لگاتا ہے ورنہ دوسرے کو بھی کرنٹ لگ جاتا ہے  چلو اب پڑھو وقت ضائع نہ کرو  احمد نے کہا  یوسف اس سے پوچھنا چاہتا تھا کہ اور کیا کام کرنے آتے ہیں، مگر پھر دونوں پڑھنے بیٹھ گئے  دوسرے دن یوسف، احمد کے گھر گیا تو وہ سیڑھی پر چڑھ کر دیوار میں کیل ٹھونک رہا تھا  اس کا چھوٹا بھائی سیڑھی پکڑے کھڑا تھا  احمد کے ایک ہاتھ میں کیل اور دوسرے ہاتھ میں ہتھوڑی تھی  تم بیٹھو، کتابیں نکالو بس میں ایک منٹ میں آیا  احمد نے کہا تو یوسف نے سر ہلایا، مگر وہیں کھڑا دیکھتا رہا  ایک دو مرتبہ احمد کے منہ سے ہلکی سی آہ بھی نکلی، مگر اس نے کیل ٹھونک ہی دی اور نیچے اُتر آیا  ارے تم بیٹھے نہیں  احمد نے کہا  نہیں  تم کو دیکھ رہا تھا  تم نے سلیقے سے کیل لگا دی  تمہارے ہاتھ پر تو دو دفعہ ہتھوڑی بھی لگی تھی  ہاں ایسی چھوٹی موٹی چوٹیں تو لگ ہی جاتی ہیں، ابو کہتے ہیں کہ لڑکوں کو مضبوط ہونا چاہیے، کیونکہ ان کے اوپر بہت ذمے داریاں ہوتی ہیں  احمد نے چیزوں کو اپنی جگہ پر رکھتے ہوئے کہا کام کے بعد چیزوں کو ان کی جگہ پر رکھنا بھی ضروری ہوتا ہے، ورنہ چھوٹے بہن بھائیوں کے ہاتھ لگ جائے تو نقصان کا خطرہ ہے  جگہ پر چیز رکھنے کا فائدہ یہ ہے کہ کام کے وقت آسانی سے مل جاتی ہیں  احمد یوسف کو لے کر کمرے میں آ گیا اور دونوں پڑھنے لگے  اچھا پڑھائی شروع کرنے سے پہلے ایک بات اور بتا دو کہ تم کو اور کیا کیا آتا ہے  یوسف نے پوچھا  مجھے  میں گاڑی کا ٹائر بدل لیتا ہوں، سائیکل کی چین اُتر جائے تو وہ ٹھیک کر لیتا ہوں ،کتابوں، کاپیوں پر گرد پوش چڑھا لیتا ہوں  ڈرل مشین بھی چلا لیتا ہوں، ایک مرتبہ پانی کا نلکا بھی تبدیل کر لیا تھا اور بھی بہت کچھ کر لیتا ہوں  احمد نے کہا  تم کو تو بہت سارے کام آتے ہیں  کیا تم مجھ کو سکھا دو گے  یوسف نے کہا  کیوں نہیں، مگر الیکٹریشن کا چھوٹا سا کورس ہم کسی انسٹیٹیوٹ سے کریں گے امتحانات کے بعد  احمد نے کہا  اتنے میں احمد کی امی نے آواز دی کہ آ کر ابو کے ساتھ نیچے سے سامان لے آؤ  احمد جلدی سے باہر گیا اور ابو کے ہاتھ سے آموں کی پیٹی لے کر اوپر آ گیا  یوسف غور سے دیکھ رہا تھا  اس نے دل میں سوچا کہ کیا میں اتنا وزن بھی نہیں اٹھا سکتا  میرے ابو بھی تو اُٹھاتے ہیں، مگر آج تک انھوں نے مجھ سے نہیں کہا  اس نے دل میں عہد کیا کہ اب وہ بھی سب کاموں میں ابو کا ہاتھ بٹائے گا  آپ سب کو بھی چھوٹے چھوٹے کام ضرور آنے چاہیے، مگر کوئی کام بھی بغیر سیکھے کرنے کی کوشش نہ کریں اور احتیاطی تدابیر کا بھی خیال رکھیں  آرام طلب ہونا اور یہ سوچنا کہ یہ کام ہمارے کرنے کا نہیں ہے، بہت بڑی بے وقوفی ہے  ہم سب کو کوئی نہ کوئی ہنر بھی ضرور سیکھنا چاہیے  
نازیہ آصف  اسماء بہت پیاری بچی تھی  اسے پڑھائی کے ساتھ ساتھ پودے لگانے کا بھی بہت شوق تھا اور پرندوں سے پیار اس نے اپنی امی سے سیکھا تھا  اسماء نے اپنے شوق کو پورا کرنے کے لئے چھت پہ گملوں میں بہت سارے پودے لگائے ہوئے تھے جن پہ بہت پیارے پیارے پھول بھی کھلتے تھے  بہار گزر جانے کے بعد اب پھول تو تقریباً ختم ہی ہو چکے تھے  کیونکہ گرمی بہت زیادہ بڑھ چکی تھی  تیز لو سے پودے بحال ہو رہے تھے  وہ صبح شام پودوں کو پانی دینے چھت پہ جاتی تو ساتھ ہی ایک بڑے پیالے میں پرندوں کے لئے پانی رکھنا بھی نہ بھولتی تھی  مگر آج صبح بہت بڑی خطا ہو گئی تھی  ہوا یوں کہ وہ رات دیر تک پڑھتی رہی جس سے اس کی صبح سویرے آنکھ ہی نہ کھل پائی  جب وہ جاگی، تو سکول سے تاخیر ہو جانے کے خوف سے وہ بہت جلدی جلدی تیار ہو کر سکول چلی گئی اور یوں وہ پرندوں اور پودوں کو پانی دینا بھول گئی  جاری ہے  سکول میں جب اسماء کو اپنی غلطی کا احساس ہوا تو وہ بہت پریشان ہوئی مگر اب کیا ہو سکتا تھا  اسے رہ رہ کر یہ احساس ہو رہا تھا کہ سارے پودے جاں بہ لب ہو رہے ہوں گے  سکول میں جب چھٹی کی گھنٹی بجی، تو اسماء کی جان میں جان آئی  آج اس نے اپنی سہیلیوں کا انتظار بھی نہ کیا بلکہ اکیلے ہی سکول سے نکل کھڑی ہوئی  گھر پہنچتے ہی سکول بیگ رکھا اور بھاگتے ہوئے چھت پہ پہنچی تو دیکھ کر حیران ہو گئی کہ وہاں صرف پودے ہی نہیں بلکہ چند پرندے بھی پودوں کے قریب پڑے خالی برتن کے پاس ہانپ رہے تھے  اسماء نے جلدی سے پائپ اٹھا کر پہلے پرندوں کے برتن کو بھرا پھر سارے پودوں کو پانی ڈالا  اور خود تھوڑی دور برآمدے میں کھڑی ہو کر پسینہ پونچھنے لگی  یہ دیکھ کر اس کی خوشی کی انتہا نہ رہی کہ کتنے ہی اور پرندے بھی پانی پینے آ گئے  تھوڑی دیر میں دو گلہریاں بھی آ گئیں  اس نے اِدھر اُدھر نگاہ دوڑائی مگر کسی بھی چھت پہ پانی نہیں تھا  سب لوگ کمروں میں اے سی کی ٹھنڈک میں آرام کر رہے تھے  کسی کو چھت پہ پرندوں، پودوں کا خیال نہ تھا جو اتنی دھوپ میں جاں بہ لب ہو رہے تھے  اسماء کی آنکھوں میں آنسو آ گئے  وہ سوچنے لگی کہ اگر وہ ابھی بھی ان معصوموں کو پانی نہیں دیتی تو کیا ہوتا  رات جب وہ سونے کے لئے بستر پر لیٹی تو یہ سوچ کر اسماء کی جان میں جان آئی اطمینان ہوا کہ کوئی پرندہ بھی پیاس سے مرا نہیں  ورنہ آج اگر ایک پرندہ بھی پیاس سے مر جاتا تو وہ کبھی خود کو معاف نہ کر پاتی  پیارے بچو  جاں بہ لب ہونا  مرنے کے قریب ہونا  جان میں جان آنا  اطمینان ہونا، تسلی ہونا  
محمد عمر امتیاز  رضا صاحب کے گھر کی چھت پر ایک آسٹریلین طوطوں کا جوڑا تھا  رضا صاحب ہر اتوار کو ان کے پنجرے اور آس پاس کی صفائی کرنے چھت پر جاتے تھے  ایک بار وہ اوپر آئے تو انھوں نے اپنی بیگم سے کہا بیگم  یہ طوطے روزانہ اتنا زیادہ دانہ نہیں کھاتے آپ تو ان کا بہت خیال رکھتی ہیں  دیکھیے کٹوری تقریباً خالی ہے  وہ بھی حیران تھیں کہ ابھی کل ہی تو انھوں نے کٹوری میں دانہ بھرا ہے اور پانی تو وہ روز بدلتی ہیں  ابھی وہ دونوں یہ باتیں کر ہی رہے تھے کہ انھوں نے ایک حیران کن منظر دیکھا  وہ دونوں طوطے دانے کی کٹوری کے پاس آئے اور چونچ میں دانہ بھر بھر کر پنجرے سے باہر پھینکنے لگے اور ان کی چھت کی دیوار پر چڑیاں آ کر بیٹھنے لگیں  جاری ہے  رضا صاحب اور ان کی اہلیہ ایک طرف ہو گئے  چڑیاں اُڑ کر آئیں اور پنجرے کے آس پاس پڑا دانہ کھانے لگیں اور طوطے اچھا خاصا دانہ پنجرے سے باہر پھینک کر اپنے جھولے پر جا کر بیٹھ گئے  دونوں میاں بیوی یہ منظر دیکھ کر سوچ میں پڑ گئے  رضا صاحب نے کہا دونوں طوطے پنجرے میں قید ہو کر بھی ان آزاد چڑیوں کو کس طرح دانہ فراہم کر رہے ہیں اور میں نے مزید یہ ظلم کیا کہ ان کا پنجرہ چھت پر رکھ دیا  کس طرح یہ بے زبان مخلوق ان آزاد پرندوں کو دیکھ کر دکھی ہوتے ہوں گے  یہ کہہ کر وہ آگے بڑھے اور پنجرے کا دروازہ کھول دیا اور ایک طرف ہو گئے  دونوں طوطے ایک لمحے بعد پنجرے سے نکل کر چڑیوں کے ساتھ بیٹھ گئے اور رضا صاحب کی طرف دیکھنے لگے  رضا صاحب نے محسوس کیا کہ طوطے ان کا شکریہ ادا کر رہے ہیں  وہ مسکرا دیے  سب پرندے اُڑ گئے  آج ان کے قریبی درخت پر ان طوطوں کا بسیرا ہے، مگر وہ دانہ چگنے رضا صاحب کے گھر ہی آتے ہیں  
عالم زیب شناس  سدیس گاؤں کا بہت شریر لڑکا تھا  ایک دن سدیس نے گاؤں کے باہر ایک بہت ہرا بھرا درخت دیکھا جس پر بہت سارے پرندے آ کر بیٹھتے تھے  اسے شرارت سوجھی  وہ اس درخت کے پتے نوچ نوچ کر پھینکنے لگا  ایک بوڑھے آدمی نے اسے دیکھ لیا اور کہا بیٹا  یہ درخت نہ صرف ہمیں سایہ دیتا ہے، بلکہ پرندوں کو بھی گھونسلے کی جگہ فراہم کرتا ہے  اسے نقصان پہنچا کر تم نہ صرف درخت، بلکہ بہت سارے معصوم پرندوں کو بھی دکھ پہنچا رہے ہو  بوڑھے آدمی نے سدیس کو اتنے پیار سے سمجھایا کہ وہ شرمندہ ہو گیا  اسے احساس ہوا کہ اس کی شرارت سے کتنا بُرا اثر پڑے گا  سدیس نے کبھی کسی درخت یا جانور کو نقصان نہیں پہنچایا  وقت گزرنے کے ساتھ سدیس بڑا ہوا اور اس نے اپنے گاؤں میں ایک خوبصورت باغ لگانے کا فیصلہ کیا، جہاں تمام پرندے اور جانور آزادی سے رہ سکتے تھے  جاری ہے  اس باغ کی وجہ سے گاؤں کے لوگوں کی زندگیوں میں بھی خوشیاں آئیں  سدیس نے اپنے گاؤں میں نہ صرف ایک خوبصورت باغ بنایا، بلکہ اس نے اپنے گاؤں کے بچوں کو بھی فطرت کی حفاظت کے طریقے سکھائے  ان طریقوں پر عمل کرنے سے گاؤں کا ماحول بہتر ہو گیا تھا  کچھ سال بعد سدیس کے گاؤں کو خوبصورتی اور ماحول دوستی پر قومی سطح پر تعریف ملی  دوسرے گاؤں والے بھی سدیس کے گاؤں کی مثال دیتے اور اپنے گاؤں میں ایسی ہی تبدیلیاں لانے کی کوشش کرتے  سدیس کا باغ اب گاؤں کی سب سے خوبصورت جگہ بن چکا تھا، جہاں بچے اس باغ میں کھیلتے، بزرگ دھوپ میں بیٹھ کر چائے پیتے اور پرندے آزادی سے چہچہاتے تھے  
عبید خان  عزیز دوستو  بہت پہلے کی بات ہے ایک لومڑی ایک چیل کی سہیلی بن گئی  دونوں میں دوستی ہو گئی اور وہ روزانہ ملنے لگے  ایک دن لومڑی نے چیل سے کہا کیوں نہ ہم پاس رہیں، پیٹ کی فکر میں اکثر مجھے گھر سے دُور رہنا پڑتا ہے جس کی وجہ سے میرے بچے گھر میں اکیلے رہ جاتے ہیں جبکہ میرا پورا دھیان بچوں میں لگا رہتا ہے کیوں نہ تم یہیں کہیں پاس ہی رہو  کم از کم میرے بچوں کا تو خیال رکھو گی  چیل نے لومڑی کی بات مان لی اور آخرکار کوشش کر کے رہنے کیلئے ایک پرانا پیڑ تلاش کر لیا جس کا تنا اندر سے کھوکھلا تھا  اس میں سوراخ تھا  دونوں کو یہ جگہ پسند آئی  لومڑی اپنے بچوں کے ساتھ سوراخ میں رہنے لگی اور چیل نے پیڑ پر اپنا بسیرا کیا  جاری ہے  کچھ عرصہ بعد لومڑی کی غیر موجودگی میں چیل جب اپنے گھونسلے میں بچوں کے ساتھ بھوکی بیٹھی تھی، اس نے اپنا اور اپنے بچوں کا پیٹ بھرنے کیلئے لومڑی کا ایک بچہ اُٹھایا اور گھونسلے میں جا کر خود بھی کھانے لگی اور بچوں کو بھی کھلایا  جب لومڑی واپس آئی تو ایک بچہ غائب پایا  اس نے بچے کو اِدھر اُدھر بہت تلاش کیا مگر وہ نہ ملا  آنکھوں سے آنسو بہانے لگی  چیل بھی دکھاوے کا افسوس کرتی رہی  دوسرے دن لومڑی جب جنگل میں پھر شکار کرنے گئی اور واپس آئی تو ایک اور بچہ غائب ہو گیا  تیسرے دن بھی ایسا ہی ہوا  اس کا ایک اور بچہ غائب ہو گیا  چیل، لومڑی کے سارے بچے کھا گئی  لومڑی کا چیل پر شک یقین میں بدل گیا کہ اس کے تمام بچے چیل ہی نے کھائے ہیں مگر وہ چپ رہی  کوئی گلہ شکوہ نہیں کیا  ہر وقت روتی رہتی اور اللہ سے فریاد کرتی رہتی اے اللہ  مجھے اُڑنے کی طاقت عطا فرما تاکہ میں اپنی دوست نما دشمن چیل سے اپنا بدلہ لے سکوں  اللہ نے لومڑی کی التجا سن لی اور چیل پر اپنا قہر نازل کیا  ایک روز بھوک کے ہاتھوں تنگ آ کر چیل غذا کی تلاش میں جنگل میں اُڑ رہی تھی کہ ایک جگہ دھواں اُٹھتا دیکھ کر جلدی سے اس کی طرف لپکی  دیکھا کچھ شکاری آگ جلا کر اپنا شکار بھوننے میں مصروف ہیں  چیل کا بھوک سے برا حال ہو رہا تھا  بچے بھی بہت بھوکے تھے، وہ صبر نہ کر سکی، ایک جھپٹا مارا اور کچھ گوشت اپنے پنجوں میں اُچک کر گھونسلے میں لے گئی  اُدھر بھنے ہوئے گوشت کے ساتھ کچھ چنگاریاں بھی چپکی ہوئی تھیں  گھونسلے میں بچے ہوئے گھاس پھوس کے تنکوں کو آگ لگ گئی  گھونسلہ بھی جلنے لگا  اُدھر تیز تیز ہوا چلنے لگی  گھونسلے کی آگ نے اتنا موقع ہی نہ دیا کہ چیل خود کو اور اپنے بچوں کو بچا سکے  وہ تڑپ تڑپ کر وہاں سے نیچے گرنے لگے  لومڑی نے چیل کے نیچے گرتے ہی جھٹ سے اُسے اپنے منہ میں جکڑ لیا اور خوب چبا چبا کر اُسے کھا لیا  اس طرح لومڑی نے اپنے بچوں کا بدلہ چیل سے لے لیا  حاصل کلام جو دوسروں کیلئے گڑھا کھودتا ہے، خود بھی اُسی میں جا گرتا ہے  مطلب دوسروں کو اگر کوئی نقصان پہنچائے یا مار دے تو ایک دن ایسا ضرور آئے گا کہ اُسے بھی کوئی نقصان پہنچائے گا یا مار دے گا  اسی لئے عقلمندوں نے کہا ہے کہ کسی کے ساتھ برا کرنے سے پہلے سوچ لیں کہ کہیں بعد میں خود کو پچھتانا نہ پڑے  
محمد طاہر رشید  عتیق بیٹا  ہمارے کالج کا اُصول ہے کہ ہم فرسٹ ایئر کے بورڈ کا داخلہ، ایسے طلبہ کا نہیں بھیجتے جو سہ ماہی اور شش ماہی امتحانات میں مطلوبہ اوسط سے کم نمبر حاصل کرتے ہیں، لہٰذا آپ کا داخلہ اس سال تو نہیں بھیجا جا سکتا  آپ چاہیں تو آئندہ سال دوبارہ فرسٹ ایئر میں بیٹھیں یا کسی اور کالج میں چلے جائیں  پرنسپل صاحب نے عتیق کو بہت شفقت آمیز، لیکن دو ٹوک انداز میں وضاحت کی  عتیق بوجھل انداز میں باہر آیا اور تھکے تھکے قدموں کے ساتھ گھر روانہ ہو گیا  میرا شہزادہ  آج کن سوچوں میں گم ہے  امی نے کھانا عتیق کے سامنے رکھا اور اسے سوچوں میں گم پایا تو پیار بھرے انداز میں پوچھا  کچھ نہیں امی  آپ کے شہزادے کا ایک سال ضائع ہو گیا، کیونکہ وہ ایک نالائق طالب علم ہے، حالانکہ آپ اسے بہت ذہین کہتی ہیں  جاری ہے  عتیق کا لہجہ نہ چاہتے ہوئے بھی تلخ ہو گیا  امی نے عتیق کے قریب جا کر پیار سے اس کے سر پر ہاتھ پھیرا پیارے بیٹے  اگر تم غور کرو تو غلطی تمہاری اپنی نکلے گی  اگرچہ سب لوگ تمہیں ذہین کہتے ہیں، لیکن اگر تم پڑھائی میں محنت نہیں کرو گے تو تمہاری ذہانت کس کام کی  میٹرک میں تمہارے اچھے نمبر تھے، لیکن ہر کلاس نئے سرے سے محنت کا تقاضا کرتی ہے  کیا تم نے مولانا حالی کا شعر نہیں پڑھا  نامی سوائے محنت کے کوئی نہیں ہوا  سو بار جب عقیق کٹا، تب نگیں ہوا  عتیق نے امی کی بات توجہ سے سنی، لیکن وہ ابھی تک صدمے کی کیفیت سے باہر نہیں آیا  تم نماز پڑھ کر تھوڑی دیر آرام کر لو، اس کے بعد ہم مزید بات کریں گے  امی نے عتیق کا کندھا تھپتھپاتے ہوئے کہا اور برتن سمیٹنے لگیں  شام کی چائے کے ساتھ سموسوں کا اہتمام تھا  چائے کے دوران امی نے اصل موضوع کی طرف آتے ہوئے کہا آج میں تمہیں ایک لڑکی کی کہانی سناتی ہوں، جو اپنے خاندان میں ذہین ترین سمجھی جاتی تھی  میٹرک میں شاندار نمبر حاصل کیے  میٹرک ہی میں پڑھائی کے دوران اپنی ہم جماعت سہیلیوں کی پڑھائی میں مدد بھی کرتی تھی  نوٹس دینا، مشکل سوال سمجھا دینا اس کے علاوہ دیگر بچوں کو ٹیوشن پڑھانا  یہ سارے کام وہ کر لیتی تھی  میٹرک کے بعد شہر کے سب سے اچھے کالج میں داخلے کا ٹیسٹ دیا، لیکن اسے داخلہ نہ مل سکا، جبکہ اس کی بعض ایسی ہم جماعت لڑکیاں کامیاب ہوئیں، جنہیں امتحان کے دوران وہ تیاری کراتی رہتی تھی  مشہور ڈاکٹر ثانیہ کاظمی کا نام سنا ہے  یہ اس کی ہم جماعت تھی  ہائی کورٹ کی جج مسرت فاطمہ بھی پڑھائی کے دوران اس سے نوٹس لیتی رہی تھی  بہرحال جب داخلہ نہ ملا تو اس کا دل ٹوٹ گیا اور اس نے آگے مزید پڑھنے سے انکار کر دیا  سب نے سمجھایا کہ یہ کالج نہ سہی اور بھی اچھے کالج ہیں، لیکن اس نے اپنی ضد پوری کی اور سب سے پیچھے رہ گئی  اللہ تعالیٰ ہر انسان کو کئی صلاحیتیں دیتا ہے  محنت، لگن اور مستقل مزاجی کا مظاہرہ کرتے ہوئے ان سے فائدہ اُٹھانا انسان پر منحصر ہے، ورنہ انسان ساری زندگی حسرت اور پچھتاوے کا شکار رہتا ہے  پانی جتنا بھی شفاف ہو، اگر حرکت نہ کرے تو بہت جلد تعفن اور گندگی سے بھر جائے گا  نفع بخش چیزیں ہی زمانے میں باقی رہتی ہیں  اپنے آپ کو نفع بخش بنانے کے لئے حصولِ علم بہت ضروری ہے  ایک سال ضائع ہونا، ناقابلِ تلافی نقصان نہیں  ابھی کچھ نہیں بگڑا  اگر تم محنت اور لگن کے ساتھ پڑھو گے تو کوئی وجہ نہیں کہ کامیاب نہ ہو سکو  عتیق اس مثال سے بہت متاثر ہوا اور پوچھا اس لڑکی کے بارے میں آپ نے نہیں بتایا کہ اب وہ کہاں ہے  وہ لڑکی تمہارے سامنے ہے، تمہاری امی  انھوں نے بیٹے کی جانب دیکھا تو اس کی آنکھوں میں نمی تھی  اس نے ماں کی گود میں سر رکھ دیا  اس کا چہرہ اس بات کی گواہی دے رہا تھا کہ وہ صبح کا بھولا ہے، جو شام ہونے سے پہلے گھر لوٹ آیا ہے  
سلمان احمد، اسلام آباد  کسی گاؤں میں ایک آدمی اپنے بیٹے ٹنکو کے ساتھ رہتا تھا  ٹنکو ایک بہت ہی پیارا، خوبصورت اور سمجھ دار بچہ تھا، جہاں بھی جاتا، دوست بنا لیتا  گاؤں والے ٹنکو کو بہت پسند کرتے تھے  ٹنکو اپنے ابو کی آنکھ کا تارا تھا  پڑھتا لکھتا اور ساتھ ہی گاؤں میں دوستوں کے ساتھ کھیلتا رہتا  ٹنکو کی امی ٹنکو کے بچپن میں ہی فوت ہو گئی تھیں  ٹنکو کی تمام ضروریات کا خیال اس کے ابو رکھتے تھے  اس کے کپڑے دھوتے، کھانا پکاتے، اسکول کا ہوم ورک کرواتے، اس کو اسکول لے جاتے اور باہر تفریح کے لئے بھی لے کر جاتے  غرض ٹنکو کے ابو ماں اور باپ دونوں کا پیار ٹنکو کو دیتے  وہ اس کی بہت اچھی طرح تربیت کر رہے تھے اور اس کا ہر طرح سے خیال کرتے تھے  جاری ہے  وقت گزرتا رہا  ٹنکو بڑا ہو گیا اور ابو بوڑھے ہو گئے  ٹنکو کے ابو اب پہلے جیسے طاقتور اور جوان نہیں رہے  اب وہ جلدی تھک جاتے تھے  ٹنکو یہ سب کچھ دیکھ رہا تھا کہ ابو اب پہلے جیسے خوش مزاج نہیں رہے  ان کو بات بات پہ غصہ آنے لگا ہے اور وہ بہت جلدی چڑچڑے ہو جاتے ہیں  ایک دن ٹنکو کے دل میں یہ خیال آیا کہ وہ اپنے ابو کی ہر طرح سے مدد کرے اور ان کا اسی طرح خیال کرے، جس طرح ابو اس کا خیال رکھتے تھے  اسی طرح وہ بھی ان کی خدمت کرے گا  اب وہ کمزور ہو گئے ہیں اور ان سے کام نہیں ہوتا، اس لئے وہ چاہتا تھا کہ ہر طرح ان کی مدد کرے اور ان کے کام میں ان کا ہاتھ بٹائے  یہ خیال آتے ہی ٹنکو اپنے ابو کی خدمت پر کمر بستہ ہو گیا اور دن رات ہر کام میں ان کی مدد کرنے لگا  ٹنکو کے ابو یہ سب دیکھ کر بہت خوش ہوئے اور اللہ تعالیٰ کا بے حد شکر ادا کرنے لگے کہ جس نے ان کو اتنی لائق، فرماں بردار اور خدمت گزار اولاد دی  اس خوشی اور مسرت سے ٹنکو کے ابو کا دل باغ باغ ہو گیا  وہ صحت مند بھی ہو گئے اور پہلے کی طرح دونوں خوش رہنے لگے  
غلام حسین میمن  میرا اکلوتا بیٹا ثاقب سالانہ امتحان میں بہت کم نمبر لے سکا تھا  مجھے وجہ کا اندازہ ہو گیا تھا  ہمارے ملک میں ٹچ موبائل فون کی آمد آمد کے دن تھے  پھر بھی میں نے اسے کافی تاخیر سے خریدا  دیکھتے ہی دیکھتے یہ ہماری دفتری اور گھریلو زندگی کا لازمی حصہ بن گیا  مجھ سے غلطی یہ ہوئی کہ میں نے بیٹے کو جدید موبائل دلا دیا  انٹرنیٹ کے توسط سے مختلف کھیل، کارٹون، ڈرامے، جانوروں اور جادوئی فلموں کا خزانہ اس میں موجود ہوتا ہے  بچے ایسی ہی چیزوں کی طرف تیزی سے لپکتے ہیں  یہی کچھ ثاقب کے ساتھ ہوا  آہستہ آہستہ ثاقب کی موبائل فون سے قربت گہری ہونے لگی  وہ اب اس کا استعمال زیادہ کرنے لگا تھا  میں اسے تنبیہ کر کے موبائل لے لیتا، لیکن وہ میری شفقت کا فائدہ اُٹھا کر کچھ دیر اور استعمال کرتا  جاری ہے  مجھے تم سے اس درجہ کم نمبروں کی اُمید نہ تھی  میں نے رزلٹ کارڈ دیکھ کر ثاقب سے کہا  پاپا  میں نے محنت تو کی تھی  ثاقب کے الفاظ اُس کی زبان کا ساتھ نہیں دے رہے تھے  اگر محنت کی تھی تو اتنے کم نمبر کیوں  وہ خاموش کھڑا رہا  ثاقب میرے ساتھ آؤ  وہ میری جانب دیکھ کر میرے ساتھ چل پڑا  اپنے کمرے میں پہنچ کر میں نے پیار سے اُسے اپنے سامنے بٹھایا اور کہا ثاقب  تم تو ہمیشہ اچھے نمبر حاصل کرتے ہو، مگر اس بار اتنے کم نمبر کی وجہ تمہیں بھی معلوم ہے اور مجھے بھی  وہ خاموشی سے سر جھکا کر بیٹھا رہا  بیٹے  اگر تم موبائل کا استعمال زیادہ نہ کرتے تو تمہاری توجہ تعلیم کی طرف زیادہ رہتی  میں نے محسوس کیا کہ اُسے اپنی غلطی کا احساس ہو رہا تھا  شرمندگی کے گہرے آثار اُس کے چہرے پر موجود تھے  میں یہ نہیں کہتا کہ تم اس جدید سہولت سے فائدہ نہ اُٹھاؤ  اس سے صرف وہی کام لو جس کے لئے یہ بنایا گیا ہے اور ہم نے اسے خریدا ہے  مثلاً فون کرنا، واٹس ایپ اور یوٹیوب سے معلوماتی پروگرام دیکھنا اور وہ بھی دن میں صرف ایک گھنٹہ  بیٹا  تم نے کتابوں سے دوستی چھوڑ دی  تم صرف نصابی کتابیں ہی پڑھتے ہو، دیگر علمی، ادبی اور معلوماتی کتابیں پڑھنے پر تم توجہ ہی نہیں دیتے ہو  اسکرین پر کچھ پڑھنے کے لئے نظریں ایک جگہ جمانی پڑتی ہیں  اسکرین سے تابکار لہریں نکلتی ہیں، جس سے بینائی رفتہ رفتہ کم ہونے لگتی ہے  اس کے علاوہ ذہن پر بھی زور پڑتا ہے، یہاں تک کہ انسانی رویہ تک تبدیل ہو جاتا ہے  کاغذ پر چھپی کتابوں سے ایسا کوئی خطرہ نہیں ہے  ثاقب نے کہا جی پاپا  مجھے اپنی غلطی کا احساس ہو گیا ہے  یہ ایک چمکیلا خطرہ ہے  میں اب دن میں صرف ایک گھنٹہ ہی موبائل فون استعمال کروں گا  بیٹے  مجھے خوشی ہے کہ تمہیں جلد ہی اپنی غلطی کا احساس ہو گیا  اگلے دن میں دفتر سے گھر آیا تو میرے ہاتھ میں چند کتابیں بھی تھیں  وہ میں نے ثاقب کو پڑھنے کے لئے دیں  اُس نے خوشی کا اظہار کیا  میں نے اُس سے کہا جب تم انھیں پڑھ لو گے تو تمہیں دوسری کتابیں لا دوں گا  اس کے چہرے پر خوشی کے آثار دیکھ کر مجھے اطمینان ہو گیا  
شازیہ کاشف، کراچی  عمران اور احمد اپنے امی ابو، دادا دادی کے ساتھ ایک چھوٹے سے قصبے میں رہتے تھے  عمران کی طبیعت میں جتنی سنجیدگی تھی، اس کا چھوٹا بھائی احمد اتنا ہی نٹ کھٹ اور جلد باز تھا  آج انھیں گھر والوں نے ندی پر جانے کی اجازت دے دی تھی  ناشتے کے بعد احمد نے امی سے پوچھا امی  آپ نے ہمارا دوپہر کا کھانا پیک کر دیا نا  ہاں بیٹا  پیک کر دیا ہے  جاتے وقت باورچی خانے سے اُٹھا لینا اور ہاں تم دونوں تیراکی تو کر سکتے ہو، پھر بھی احتیاط کرنا  امی نے جواب دیا  کچھ دیر بعد دونوں بھائی ندی پر موجود تھے  وہاں انھوں نے خوب مزے کیے  ندی کے ٹھنڈے پانی میں تیراکی کی، درخت کی شاخوں پر جھولے، تتلیوں کا پیچھا کیا  چلو احمد  اب بہت بھوک لگ رہی ہے  جاری ہے  عمران نے ایک درخت کے سائے میں بیٹھتے ہوئے کہا  بیگ سے اپنا لنچ بکس نکالا، لیکن احمد ابھی اپنا بیگ ٹٹول ہی رہا تھا کیا ہوا  کیا ڈھونڈ رہے ہو  علی نے پوچھا  شاید میں اپنا لنچ بکس بیگ میں رکھنا بھول گیا ہوں  احمد پریشان ہو کر بولا  چلو کوئی بات نہیں میرا لنچ بکس تو ہے نا، ہم اس میں سے آدھا آدھا کھا لیتے ہیں  علی بولا  بھیا  مجھے اور بھوک لگ رہی ہے  احمد کھانے کے بعد بولا  ہاں میرا بھی یہی حال ہے  عمران نے اُداسی سے کہا لیکن یہ بھوک تمہیں یاد دلائے گی کہ جلد بازی کا انجام بُرا ہوتا ہے  آئندہ تم اپنی چیزوں کا خیال رکھا کرو گے  جی بھیا  آپ ٹھیک کہہ رہے ہیں  اب میں جلدی جلدی نہیں کیا کروں گا  اپنی چیزوں کا خیال رکھوں گا  دونوں بھائی اپنے گھر کی جانب چل دیے  آج کی پکنک نے انھیں اچھا سبق سکھایا تھا  
محمد احسن عرفان، کراچی  فراز نے برگر خریدا اور سائیکل پر گھر کی جانب روانہ ہو گیا  امی نے فراز کو برگر لے کر گھر آتے دیکھا تو انھیں غصہ آ گیا  فراز کو سبزیاں بالکل پسند نہیں تھیں  وہ آئے دن برگر، بریانی یا دوسرے بازاری چٹخارے لینے میں اپنے پیسے ضائع کرتا رہتا  آج پھر امی نے جو فراز کو آلو پالک چھوڑ کر برگر کھاتے دیکھا تو سوچنے لگیں کہ آخر اس کو اس عادت سے کیسے چھٹکارا دلایا جائے  اگلے دن جب وہ اسکول سے گھر آ رہا تھا تو اس نے ایک دکان پر ایک پیارا سا پین دیکھا، جس پر اس کا پسندیدہ کارٹون بنا ہوا تھا  وہ جلدی سے گھر آیا اور اپنا بٹوا نکالا تو دیکھا کہ وہ اپنا پورے مہینے کا جیب خرچ روزانہ بازار کی مضرِ صحت چکنائی والی چیزیں کھانے میں ضائع کر چکا ہے  جاری ہے  اب وہ بہت پریشان تھا  اس کی توجہ اس پین پر ہی اٹکی ہوئی تھی  امی نے جو اس کو چپ دیکھا تو پوچھا بیٹا  کیا بات ہے  اتنے اُداس کیوں ہو  فراز نے جب امی کو ساری بات بتائی تو انھوں نے فراز کو سمجھایا دیکھو بیٹا  ہمیں ہمیشہ کفایت شعاری سے کام لینا چاہیے اور پھر اب دیکھو تمہیں اپنا پین خریدنا ہے، لیکن تم ہر دفعہ کا جیب خرچ یوں ہی صحت خراب کرنے والی چیزوں پر برباد کر دیتے ہو، حالانکہ سبزیاں ہماری صحت کے لئے بہت فائدہ مند ہوتی ہے  ان میں وٹامنز، پروٹین ہوتے ہیں جو صحت کے لئے بہت فائدے مند ہیں  یہ سب باتیں سن کر فراز کو بہت افسوس ہوا کہ وہ اتنی فائدے مند سبزیاں چھوڑ کر بازار کی گندی اور نقصان دہ چیزوں میں اپنے پیسے ضائع کر رہا تھا  اس نے کہا امی  میں وعدہ کرتا ہوں کہ آئندہ فالتو چیزوں پر پیسے ضائع نہیں کروں گا اور پیسے جمع کروں گا  شاباش بیٹا  اپنی غلطی کا احساس ہو جانا سب سے اچھی بات ہے، یہ لو پیسے اور جا کر پسندیدہ پین لے آؤ  امی نے اسے پانچ سو کا کڑکڑاتا نوٹ اسے پکڑاتے ہوئے کہا  فراز امی سے لپٹ گیا، پھر جلدی سے پین خریدنے چلا گیا  
صوفیہ صادق  کسی باغ میں ایک کبوتر نے اپنا آشیانہ بنایا ہوا تھا  جس میں وہ دن بھر اپنے بچوں کو دانہ چگاتا  بچوں کے بال و پر نکل رہے تھے  ایک دن کبوتر دانہ چونچ میں دبائے باہر سے آیا تو سارے بچوں نے انہیں تشویش سے بتایا کہ اب ہمارے آشیانے کی بربادی کا وقت آ گیا ہے  آج باغ کا مالک اپنے بیٹے سے کہہ رہا تھا پھل توڑنے کا زمانہ آ گیا ہے  کل میں اپنے دوستوں کو ساتھ لاوٴں گا اور ان سے پھل توڑنے کا کام لوں گا  خود میں اپنے بازو کی خرابی کی وجہ سے یہ کام نہ کر سکوں گا  کبوتر نے اپنے بچوں کو تسلی دیتے ہوئے کہا باغ کا مالک کل اپنے دوستوں کے ساتھ نہیں آئے گا  فکر کرنے کی کوئی بات نہیں  اور حقیقتاً ایسا ہی ہوا  باغ کا مالک دوسرے روز اپنے دوستوں کے ہمراہ پھل توڑنے نہ آیا  جاری ہے  کئی روز بعد باغ کا مالک اپنے بیٹے کے ساتھ باغ میں آیا اور کہنے لگا میں اس دن پھل توڑنے نہ آ سکا کیونکہ میرے دوست وعدے کے باوجود نہ آئے لیکن میرے دوبارہ کہنے پر انہوں نے پکا وعدہ کیا ہے کہ کل وہ ضرور آئیں گے اور پھل توڑنے باغ میں جائیں گے  کبوتر نے یہ بات بچوں کی زبانی سن کر کہا  گھبراوٴ نہیں، باغ کا مالک اب بھی پھل توڑنے نہیں آئے گا  یہ کل بھی گزر جائے گی  اسی طرح دوسرا روز بھی گزر گیا اور باغ کا مالک اور اس کے دوست باغ نہ آئے  آخر ایک روز باغ کا مالک اپنے بیٹے کے ساتھ پھر باغ میں آیا اور بولا میرے دوست تو بس نام کے ہمدرد ہیں  ہر بار وعدہ کر کے بھی ٹال مٹول کرتے ہیں اور نہیں آتے  اب میں نے فیصلہ کیا ہے کہ ان پر بھروسہ کرنے کی بجائے اپنا کام میں خود کروں گا اور کل باغ سے پھل توڑوں گا  کبوتر نے یہ بات سن کر پریشانی سے کہا بچو  اب ہمیں اپنا ٹھکانہ کہیں اور تلاش کرنا چاہیے  باغ کا مالک کل یہاں ضرور آئے گا کیونکہ اس نے دوسروں پر بھروسہ کرنا چھوڑ دیا ہے  پس ثابت ہو گیا کہ دوسروں پر بھروسہ ہمیشہ نقصان کا باعث بنتا ہے  اپنا کام خود کرنا چاہیے  
علی حیدر  یہ گئے وقتوں کی بات ہے، خالد نامی فرماں بردار بچہ اپنی نانی کے ساتھ ایک چھوٹے سے قصبے میں رہتا تھا  ایک دن اس کے قصبے اور آس پاس کے علاقوں میں ایک ایسی وبا پھیلی، جس کے باعث خالد کے والدین فوت ہو گئے  ان کی وفات کے بعد نانی نے خالد کو اپنے پاس بلا لیا  وہ سلائی کڑھائی کر کے کچھ کما لیتی تھیں اور خالد بھی محنت مزدوری کر کے نانی کا بوجھ ہلکا کرتا  اس طرح ان دونوں کا گزر بسر ہو رہا تھا  وقت گزرتا رہا اب نانی بوڑھی اور ان کی نظر بھی کمزور ہو گئی تھی پھر بھی وہ کھانا پکانا اور گھر کے چھوٹے موٹے کام کر لیتی تھیں  خالد جوان ہو گیا تھا، اب گھر کی ساری ذمہ داری اس کے کندھوں پر تھی  گرمی کے دن تھے  خالد کھیت میں ایک کسان کے پاس مزدوری کر رہا تھا کہ گرمی کے سبب اس کو چکر آیا اور وہ وہیں گر پڑا  جاری ہے  کسان فوراً خالد کو حکیم کے پاس لے گیا حکیم نے اس کا معائنہ کر کے دوا دی  دوا کھانے سے اُس کی طبیعت بہتر تو ہو گئی لیکن وہ کافی کمزور ہو گیا تھا  حکیم نے مشورہ دیا کہ خالد ایک ماہ تک کوئی محنت مشقت والا کام نہ کرے  گھر میں رکھا ہوا اناج اور پیسے بھی آہستہ آہستہ ختم ہو رہے تھے  خوراک نہ ملنے پر خالد کا پالتو کتا اور بلی بھی کمزور ہو گئے تھے  ایک دن ایک فقیر نے خالد کے گھر باہر صدا لگائی کہ میرے بچے بھوکے ہیں کچھ کھانے کو دے دو  خالد کی نانی اماں نے گھر میں جو کچھ کھانے پینے کو تھا، سب فقیر کو دے دیا اب ان کے پاس اپنے کھانے کو کچھ نہیں تھا  ایسے میں بیماری کے باوجود خالد مزدوری کرنے گھر سے نکلا لیکن کہیں بھی اسے کوئی کام نہیں ملا  وہ مایوس ہو کر گھر آ گیا  دوپہر کو اچانک کسی نے دروازہ کھٹکھٹایا  نانی اماں دروازے پر گئیں تو دیکھا کے سامنے ایک درویش بابا کھڑا ہے  اس نے کہا، محترم خاتون  تم ایک نیک اور فراخ دل کی مالک ہو  میں تمہیں تین موتی دیتا ہوں  جب بھی تم کو یا تمہارے نواسے کو بھوک لگے تو ان کو ایک دیگچی میں ڈالنا  اس طرح آپ کا پسندیدہ کھانا جو آپ نے اس وقت سوچا ہو گا دیگچی میں آ جائے گا اتنا کہہ کر وہ وہاں سے چلا گیا  اندر آ کر نانی اماں نے یہ تین موتی دیگچی میں ڈالے تو اور ڈھکن کھولا تو اس میں بکرے کے گوشت کا پلاوٴتھا  اس طرح روزانہ ایک نیا کھانا انہیں کھانے کو مل جاتا  نہ صرف خالد اور اس کی نانی اماں روزانہ مزے مزے کے کھانے کھاتے بلکہ پورے قصبے میں بھی تقسیم کر دیتے  ایک دفعہ وہی بزرگ نانی اماں کے خواب میں آئے اور کہا کہ اے نیک دل عورت  قصبے کے لوگوں کو کھانا کھلانے سے بہتر ہے کہ تم ان کیلئے روزگار کا بندوبست کرو  ابھی اٹھ کر یہ تین موتی اپنی بڑی صندوق میں رکھو  صبح صندوق کھولو گی تو وہ سکوں سے بھری ہوئی ہو گی  ان سکوں سے سامان خرید کر ایک بڑی دکان کھول لینا اور قصبے کے کچھ ضرورت مندوں کو وہاں کام پر رکھ لینا  دکان سے خوب برکت ہو گی  اپنے نواسے سے کہنا کہ قصبہ میں ایک بڑا کارخانہ لگائے اس سے لوگوں کو روزگار ملے گا  صبح نانی اماں نے خواب خالد کو بتایا  دونوں نے کمرے میں جا کر صندوق کھولا تو واقعی وہ سکوں سے بھرا ہوا تھا  خالد اسی وقت شہر گیا اور دکان کے لئے بہت سارا سامان خرید کر لے آیا اور قبضے میں دکان کھول لی  گاؤں کے لوگوں کو دکان پر بٹھایا، یوں اُن کو بھی روزگار مل گیا  چھ ماہ بعد خالد نے قصبے میں ایک بڑا کارخانہ لگوایا  اس طرح پورے قصبے کے بے روزگار لوگوں کو روزگار مل گیا  لوگ خوشحال زندگی گزارنے لگے  بچو  حالات سے تنگ آ کر کبھی مایوس نہیں ہونا  اللہ سب کی مدد کرتا ہے، بس محنت سے جی نہ چرانا  
عاشرہ محمد رمضان بدر  فرحان بھائی جب فضا میں پرواز کرتے ہوئے پرندوں کو دیکھتے تو ان کے دل میں بھی اڑنے کی خواہش پیدا ہوتی  جو بڑھتی ہوئی عمر کے ساتھ آہستہ آہستہ شدت اختیار کر چکی تھی  لیکن اب فرحان بھائی کو اپنی منزل نزدیک دکھائی دینے لگی تھی کیونکہ وہ اسکول سے لے کر کالج تک تعلیمی میدان میں اعلیٰ کارکردگی کا مظاہرہ کرتے آئے تھے اور جب سے ایئر فورس کی جانب سے اخبار میں شائع ہونے والا اشتہار پڑھا تھا تو فرحان بھائی کی بے چینی میں مزید اضافہ ہو گیا تھا کیونکہ وہ اشتہار میں بتائے گئے معیار پر پورے اُترتے تھے  لہذا انھوں نے پہلی فرصت میں ایئر فورس کے دفترِ مطلوبہ دستاویزات جمع کروائیں اور انٹرویو لیٹر کا انتظار کرنے لگے  جاری ہے  ایک دن گھر کے دروازے کی اطلاعی گھنٹی بجی، گھنٹی کی آواز سن کر جب فرحان بھائی دروازے پر گئے تو سامنے ڈاکیے کو موجود پایا  ڈاکیے نے ان کے ہاتھ میں ایک لفافہ تھمایا اور ان سے ایک پرچہ پر دستخط کروا کر چلا گیا  فرحان بھائی نے دروازے پر کھڑے کھڑے ہی لفافہ کھولا تو اس میں ایئر فورس کی جانب سے آنے والا انٹرویو لیٹر تھا جس کو پا کر فرحان بھائی کی خوشی کا کوئی ٹھکانہ نا رہا  جلد ہی وہ دن بھی آ پہنچا جب فرحان بھائی انٹرویو لینے والی ٹیم کے سامنے موجود تھے اور ان کے تمام سوالوں کے درست جوابات دے کر خود کو ایئر فورس میں انتخاب کا اہل ثابت کر دیا اور ٹیم نے میڈیکل چیک اپ کرانے کی ہدایت کر دی  فرحان بھائی میڈیکل چیک اپ کے لئے سی ایم ایچ جا پہنچے جہاں پہلے سے میڈیکل چیک اپ کے لئے آئے ہوئے دیگر لڑکوں کے ساتھ باری کا انتظار کرنے لگے  جلد ہی فرحان کا نمبر بھی آ گیا  فرحان بھائی نے جب میڈیکل ٹیم سے اپنی رپورٹ کے بارے میں معلوم کیا تو ٹیم کے ایک ممبر نے جواب دیا اوکے ہے  یہ خبر فرحان بھائی کے لئے انتہائی خوشی کا باعث تھی  لہٰذا گھر واپسی کے لئے انہوں نے اپنی موٹر سائیکل اسٹارٹ کی کیونکہ وہ اپنی خوشی میں اپنے گھر والوں کو بھی شریک کرنا چاہتے تھے کہ چند روز میں وہ ایئر فورس کا حصہ بن جائیں گے اور پھر تربیت کے مراحل طے کر کے پرندوں کی طرح آسمان کی وسعتوں میں پرواز کرتے ہوئے وطن کی پاسبانی کے فرائض انجام دیں گے  وہ گھر والی سڑک پر آئے تھے کہ جمپ آنے پر انہوں نے موٹر سائیکل کی رفتار کم کر دی مگر جمپ کے قریب کسی نے کیلے کے چھلکے پھینکے ہوئے تھے جن کی وجہ سے فرحان بھائی کی موٹر سائیکل پھسل گئی اور سلنسر والا حصہ ان کے پاؤں پر آ گرا  جس کی وجہ سے فرحان بھائی بری طرح چلائے  فرحان بھائی کا چھوٹا بھائی اس وقت کسی کام سے گھر سے باہر آیا تھا وہ بھائی کو گرتا ہوا دیکھ کر چلاتا ہوا دوڑا  برہان کی چیخ سن کر فرحان بھائی کے والد صاحب بھی گھر سے باہر نکل آئے  فرحان بھائی کے گرد ایک ہجوم جمع ہو چکا تھا  کچھ لوگوں نے فرحان بھائی کو کھڑا کرنا چاہا لیکن وہ کھڑے نہ ہو سکے بلکہ درد کی شدت سے چلانے لگے  ہجوم میں کسی شخص نے پاس سے گزرتے ہوئے رکشہ روکا اور فرحان بھائی کو اس میں بیٹھا دیا  ساتھ ہی برہان، ان کے والد صاحب اور ایک پڑوسی بھی جو فرحان کے والد صاحب کے دوست تھے، سوار ہو گئے  رکشے والا ان سب کو قریبی ہسپتال لے آیا  ڈاکٹروں نے معائنہ کے بعد بتایا کہ فرحان کا پاؤں جلنے کے ساتھ ایک جگہ سے ہڈی بھی ٹوٹ چکی ہے، لہٰذا پاؤں پر پلستر چڑھا دیا گیا  انشاء اللہ ان دواؤں سے جلد افاقہ ہو جائے گا اور پاؤں کی ٹوٹی ہوئی ہڈی بھی جلد جڑ جائے گی  یہ سن کر فرحان بھائی رونے لگے کہ کسی کی بے احتیاطی کی وجہ سے فرحان بھائی کے پورے ہوتے ہوئے خواب بکھر کر رہ گئے تھے  ہمیں چاہیے پھل وغیرہ کھا کر ان کے چھلکے سڑک پر نہ پھینکیں بلکہ ڈسٹ بن میں ڈالیں اور اگر راہ میں پتھر، کانٹے، پھلوں سبزیوں کے چھلکے نظر آئیں تو انہیں ہٹا کر سب کے لئے خیر و عافیت کا سبب بنیں اور ثواب حاصل کریں  
چراغ حسن حسرت  پیارے بچو  جب خدا نے دنیا بنائی اور اس میں بسنے کے لئے انسان،چوپائے پرندے اور دوسرے جانور پیدا کئے تو ان سب کی الگ الگ عمریں مقرر کی گئیں  کسی کی پانچ برس، کسی کی دس برس، کسی کی چالیس  سب نے تو ہنسی خوشی یہ فیصلہ سنا لیکن انسان، بیل، کتے اور بگلے کے انداز سے معلوم ہوتا تھا کہ انہیں یہ فیصلہ پسند نہیں آیا  خدا نے ان چاروں کی عمر ایک جتنی یعنی چالیس برس مقرر کی تھی  سب سے پہلے انسان خدا کے سامنے حاضر ہوا اور عرض کی کہ ، مجھے دنیا میں بہت سے کام کرنے ہیں، چالیس برس میں کیا کیا کروں گا،اس لئے میری عمر بڑھائی جائے  جواب ملا  تمہاری عمر یوں تو بڑھائی نہیں جا سکتی، ہاں اگر کوئی جانور اپنی عمر میں کمی کرانا چاہے تو اس کی عمر کا کچھ حصہ کاٹ کر تمہاری عمر میں شامل کر دیا جائے گا  جاری ہے  اس کے بعد بیل آگے بڑھا اور کہا، میری عمر بھی چالیس برس مقرر ہوئی ہے جو بہت زیادہ ہے  میں اتنی مدت جی کے کیا کروں گا  آرام کی زندگی ہوتی تو چالیس برس بھی جوں توں کر کے گزار لیتا لیکن میرے ذمے بوجھ اٹھانے، زمین جوتنے اور انسان کی خدمت کرنے جیسے کٹھن کام ہیں، مجھ میں اتنی سکت کہاں کہ چالیس برس تک اتنی بڑی بڑی مصیبتیں جھیلتا رہوں  خدا نے حکم دیا کہ، بیل کی عمر میں بیس برس کاٹ کا انسان کی عمر میں شامل کر دیئے جائیں  انسان اب بھی مطمئن نہ ہوا اور اس انتظار میں چپ چاپ کھڑا رہا کہ شاید کسی اور جانور کی عمر میں سے کچھ حصہ مل جائے  بیل کے بعد کتے کی باری آئی  اس نے بھی کہا کہ چالیس برس بڑی لمبی مدت ہے، اتنے عرصے تک لوگوں کے گھروں کی رکھوالی کرنا اور رات دن بھونکتے رہنا بڑا مشکل کام ہے  میں تو اس خیال ہی سے کانپ اٹھتا ہوں کہ مجھے دنیا میں چالیس سال رہنا پڑے گا  حکم ہوا کہ، اس کی عمر میں سے بھی بیس برس گھٹا کے انسان کی عمر میں شامل کر دیئے جائیں  انسان خوش تو بہت ہوا کہ چلو بیس برس اور مل گئے  لیکن اب بھی وہ اس خیال سے وہیں کھڑا رہا کہ شاید چند برس اور دنیا میں رہنے کا موقع مل جائے  سب سے آخر میں بگلا پیش ہوا  اس نے عرض کی کہ، مجھے چالیس برس تک آنکھیں بند کئے ایک ٹانگ پر پانی میں کھڑا رہنا پڑا تو میں جیتے جی مر جاؤں گا، اس لئے میری عمر بھی آدھی کر دی جائے  خدا نے بگلے کی درخواست منظور کر لی اور اس کی عمر سے بیس برس کم کر کے انسان کی عمر میں بڑھا دیئے گئے، اس طرح انسان کی عمر چالیس کی جگہ سو برس ہو گئی  غور کیا جائے تو انسان کی اصل عمر چالیس برس ہی ہے  اس عمر تک اس کی طبیعت بڑی چونچالی رہتی ہے، جو کھاتا ہے ہضم ہوتا ہے پھر سیر و تفریح کے لئے خاصی فرصت بھی مل جاتی ہے  اس کے بعد بیس برس تک گھر کے کام کاج میں بیل کی طرح جتا رہتا ہے اور بال بچوں کے لئے روزی مہیا کرنے کی فکر میں اپنے آرام کا خیال بھی نہیں رہتا  اب اس میں بیل کی سی خوبی پیدا ہو جاتی ہے  آہستہ آہستہ طاقت بھی کم ہوتی جاتی ہے، پھر اس میں اتنی سکت باقی نہیں رہتی کہ گھر کا نظم و نسق چلا سکے  ساٹھ برس کے بعد جوبیس سال کا زمانہ آتا ہے  وہ کتے کی عمر سے کاٹ کے انسان کی عمر میں شامل کیا گیا تھا  اس لئے کتے کی بہت سی خصلتیں پیدا ہو جاتی ہیں  اب اس میں پہلے جیسی طاقت اور ہمت نہیں رہتی  طبیعت میں چڑچڑا پن آ جاتا ہے اور کتے کی طرح کاٹ کھانے کو دوڑتا ہے  اس کٹ کھنے پن کی وجہ سے عزیز رشتہ دار بھی اس سے کم ملتے ہیں  کنبے کے سب لوگ اس کوشش میں رہتے ہیں کہ جہاں تک بن پڑے اس سے دور ہی رہیں  جہاں انسان اسی برس کو پہنچا بگلے کی طرح سر اور داڑھی کے بال سفید ہو گئے  اب اس کی طاقت اور ہمت بھی جواب دے جاتی ہے  گھر کا کوئی کام اس سے نہیں ہو سکتا  بگلے کی طرح آنکھیں بند کئے پڑا رہتا ہے  کنبے کے لوگ اس کی طرف توجہ نہیں دیتے  غرض اس میں بگلے کی بہت سی عادتیں آ جاتی ہیں  کیوں نہ ہو  آخر یہ بیس سال بگلے کی عمر میں سے کاٹ کے انسان کی عمر میں جو شامل کئے گئے تھے  
پروفیسر خلیل جبار  بس میں بیٹھتے ہی نبیل نے اپنی جیب کو ٹٹول کر تسلی کی کہ اس کی جیب میں بٹوا موجود ہے  وہ ابھی بینک سے پچاس ہزار روپے کی رقم نکلوا کر گھر جا رہا تھا  نبیل بہت خوش دکھائی دے رہا تھا  اس کے خوش ہونے کی وجہ پچاس ہزار روپے کی رقم تھی  یہ رقم پورے ایک سال کی محنت سے حاصل ہوئی تھی  اس رقم کے بارے میں گھر میں کسی کو علم نہیں تھا  اسے قربانی کا شوق تھا، لیکن آمدنی کم ہونے کی وجہ سے ہر سال اس کی یہ حسرت پوری نہ ہو پاتی  وہ کوشش کے باوجود قربانی نہ کر پاتا  کل بھی اس کے بیٹے سلمان نے پوچھا تھا ابا  ہم کب قربانی کریں گے  قربانی کا سن کر نبیل کے چہرے پر ایک مسکراہٹ آ گئی اس سال انشاء اللہ ضرور کریں گے  بیٹا قربانی کا سن کر بہت خوش ہوا  جاری ہے  اس کی بیوی عقیلہ بھی باپ اور بیٹے کی باتیں سن رہی تھی  وہ لپک کر آئی اور کہا آپ کے پاس قربانی کے لئے پیسے کہاں سے آئیں گے، جو قربانی کرنے کا شوشہ بچوں میں چھوڑ دیا ہے  سچ کہہ رہا ہوں، اس سال تو ہم ضرور قربانی کریں گے  ہر سال آپ بچوں کو یقین دلاتے ہیں کہ قربانی کریں گے اور پھر قربانی نہیں کر پاتے  جب قربانی نہیں کر سکتے تو بچوں سے جھوٹ کیوں بولتے ہیں  عقیلہ نے کہا  کیا تم جھوٹ سمجھ رہی ہو  ظاہر ہے، عید کے لئے بچوں کے کپڑے تک نہیں بنے ہیں اور آپ قربانی کرنے کا دعوا کر رہے ہیں  بیگم  اب تم اصل بات سنو  ایک سال سے پیسے جمع کر رہا ہوں  پورے پچاس ہزار روپے ہو چکے ہیں  ان سے بچوں کے لئے عید کی خریداری بھی ہو گی اور قربانی بھی  نبیل نے بتایا  یہ رقم جمع کیسے ہوئی، ساری تنخواہ تو گھر میں خرچ ہو جاتی ہے  تم ٹھیک کہہ رہی ہو، تنخواہ سے بچت نہیں ہوتی  یہ بچت میں نے جز وقتی کام سے ملنے والی رقم کے ذریعے کی ہے  اچھا آپ اس لئے دیر سے گھر آنے لگے تھے اور مجھے کہتے تھے کہ آفس میں کام بہت ہے  عقیلہ کو بھی بہت شوق تھا کہ گھر میں قربانی ہو  اس مقصد کے تحت عقیلہ گھر کے خرچ سے کچھ رقم بچا کر رکھتی تھی، لیکن جیسے ہی کچھ رقم جمع ہوتی  گھر میں کوئی نہ کوئی ضروری خرچ نکل آتا اور جمع کیے پیسے خرچ ہو جاتے  نبیل کے یہ بتانے پر کہ اس نے پارٹ ٹائم کی رقم سے عید کی خریداری اور قربانی کے لئے رقم جمع کر لی ہے، اس کا دل بہت خوش ہو گیا  بس بھری ہوئی تھی  وہ کھڑے کھڑے یہی کچھ سوچتا رہا  نبیل اپنے اسٹاپ پر اُتر کر گھر کی جانب چل دیا  گھر نزدیک آ جانے پر اس نے بے خیالی میں جیب کو ہاتھ لگایا تو اس کا دل دھک سے رہ گیا  جیب میں بٹوا نہیں تھا  کوئی جیب کترا نبیل کی پورے سال کی محنت لے اُڑا تھا  رقم کے جانے کے تصور سے اس کا دل بیٹھ گیا  کتنی محنت سے رقم جمع ہوئی تھی، اور کتنی آسانی سے جیب کترے نے رقم جیب سے نکال لی  نبیل جب گھر میں داخل ہوا  عقیلہ نے اس کے افسردہ چہرے کو دیکھ کر پوچھا کیا ہوا، اتنے اُداس کیوں ہیں  بینک سے رقم نکلوا کر آ رہا تھا کہ کسی نے جیب سے بٹوا ہی نکال لیا  یہ تو بہت بُرا ہوا، اب کیا ہو گا  عقیلہ بھی پریشان ہو گئی  میں یہ سوچ کر پریشان ہو رہا ہوں کہ بچوں کی شاپنگ بھی نہیں ہو سکی اور بکرا بھی نہیں آ سکا  اب پریشان مت ہوں، جو ہونا تھا، وہ ہو چکا  غم کرنے سے رقم واپس نہیں آ سکتی  تم ٹھیک کہہ رہی ہو  اللہ جانتا ہے کہ تم نے کس نیت سے رقم جمع کی تھی، میں بھی گھر کے سودے سے بچت کرتی ہوں کہ قربانی کے لئے کچھ رقم جمع ہو جائے، لیکن اپنی کوشش میں ناکام رہتی ہوں  مجھے اندازہ ہے، تمہیں بھی قربانی کرنے کا بہت شوق ہے  اللہ تعالیٰ سب کی سنتا ہے، کبھی ہماری بھی سن لے گا  عقیلہ نے کہا  چند دن بعد نبیل اور عقیلہ اس بات کو بھول گئے  ان کے پاس اتنی اور رقم نہ تھی کہ وہ قربانی یا عید کی خریداری کا سوچتے  تین دن عید میں باقی تھے کہ نبیل شام کے وقت گھر میں بکرا لے کر داخل ہوا  عقیلہ اور بچے بکرا دیکھ کر حیران رہ گئے  ابا  یہ کس کا بکرا ہے  بیٹے نے پوچھا  ارے بھئی ہمارا ہے اور کس کا ہو سکتا ہے  سچ ابو  سلمان نے بے یقینی سے پوچھا اس سال ہمارے گھر میں بھی قربانی ہو گی  نبیل نے بکرے کو صحن میں باندھ دیا، بچے بکرے کے گرد جمع ہو گئے، اور اس کو ہاتھ لگا کر دیکھتے اور خوش ہوتے  لو بیگم  بچوں کے لئے عید کی خریداری اس رقم سے کر لینا  نبیل نے کئی بڑے نوٹ عقیلہ کی جانب بڑھائے  یہ سب کیا ہے  عقیلہ نے بے یقینی سے پوچھا یہ بکرا اور رقم کہاں سے آئی  کیا جیب کترا پکڑا گیا ہے  نہیں، ایسی بات نہیں ہے  تمہیں یہ بات تو پتا ہے کہ پہلے میں جہاں کام کر رہا تھا، وہاں چند ماہ کی تنخواہ روک لینے پر میں نے کام چھوڑ دیا تھا  ہاں مجھے یاد ہے انسان پیسے کے لئے کام کرتا ہے اور جب پیسے ہی نہ ملیں تو پھر کام کرنے کا کیا فائدہ  عقیلہ نے کہا  آج صبح اسی ادارے سے فون آیا کہ ادارے کے مینیجر سے ملاقات کر لیں  دل تو نہیں چاہ رہا تھا، لیکن چلا گیا  مینیجر نے میری روکی ہوئی تنخواہ کی رقم جو پچاس ہزار روپے بنتی ہے، وہ دے دی  یہ پیشکش بھی کی ہے کہ اگر میں جز وقتی کام کرنا چاہوں تو مجھے دگنی رقم دی جائے گی  نبیل نے بتایا  آپ نے پھر کیا کہا  کہنا کیا ہے، پیشکش اچھی تھی،اس لئے ہامی بھر لی اور جو رقم ملی ہے، اس سے پہلی فرصت میں میں نے بکرا خرید لیا اور باقی بچ جانے والی رقم عید کی خریداری کے لئے تمہیں دے دی ہے  نبیل نے خوش ہوتے ہوئے کہا  بے شک اللہ تعالیٰ اپنے بندوں کی سنتا ہے  ہمیں کبھی اس کی رحمت سے مایوس نہیں ہونا چاہیے  نبیل نے خوش ہوتے ہوئے کہا تو عقیلہ بھی مسکرا دی  
محمد نوید مرزا  اکمل میٹرک کا طالب علم تھا، لیکن اپنی پڑھائی اور والدین اور اساتذہ کا احترام کرنے میں لاپروا سا تھا  اکمل کو بگاڑنے میں زیادہ تر ہاتھ ان کے دادا تھا، جو ایک سرکاری ادارے سے ریٹائرڈ افسر تھے  خود تو وہ تمام عمر پابندیوں میں رہتے ہوئے ملازمت کرتے رہے، لیکن اکمل کو انھوں نے بے جا لاڈ پیار کی وجہ سے خراب کر دیا تھا  دادا اپنی پینشن سے اس کی ہر فرمائش کو پورا کرتے  اکمل کے ماں باپ منع بھی کرتے، مگر دادا کو اپنے پوتے سے بہت پیار تھا  یہی وجہ تھی کہ اکمل سارا دن کمپیوٹر اور موبائل میں گم رہتا  اپنی پڑھائی کی طرف اس کی توجہ خاصی کم ہوتی جا رہی تھی  ایک دن اکمل اسکول سے واپس آنے کے لئے اپنی وین کا منتظر تھا کہ ایک ادھیڑ عمر شخص ایک وین سے اُتر کر اس کے قریب پہنچا  جاری ہے  السلام و علیکم بیٹے  وہ شخص بولا  وعلیکم السلام  اکمل نے لاپرواہی سے جواب دیا  کیسے ہو بیٹا  وہ شخص بولا  میں ٹھیک ہوں، لیکن آپ کون ہیں  اکمل نے پوچھا  بات یہ ہے کہ تمہاری وین والے انکل آج نہیں آئیں گے، ان کی گاڑی میں کوئی بڑی خرابی ہو گئی ہے، اس لئے انھوں نے مجھے بھیجا ہے  وہ شخص بولا  لیکن میں تو آپ کو جانتا ہی نہیں  اکمل نے کہا  جاننے کی ضرورت نہیں، میرا کام تو تمہیں گھر تک پہنچانا ہے  اس آدمی نے اتنا کہا اور موقع دیکھ کر اکمل کی ناک پر رومال رکھ دیا اور پھر اسے زبردستی وین میں ڈال لیا  یہ اس گروہ کے لوگ تھے، جو بچوں کو اغوا کر کے نامعلوم مقام پر ایک کیمپ میں لے جاتے تھے  یہ منظر وہاں کھڑا بابا یاسین دیکھ رہا تھا، جو وہاں بسکٹ اور ٹافیوں کا ٹھیلا لگاتا تھا  اس نے اغواکاروں کی گاڑی کا نمبر نوٹ کر لیا تھا  پھر اس نے اِدھر اُدھر دیکھا تو دور اسے پولیس کی گاڑی کھڑی نظر آئی  اس نے فوراً بھاگ کر انھیں بچے کے اغوا ہونے کی بات بتائی  پولیس فوری طور پر حرکت میں آ گئی، لیکن اس دوران وین والا غائب ہو چکا تھا  شہر میں ایک ماہ میں اغوا کی یہ پانچویں واردات تھی  جب اکمل کے گھر والوں کو اس کے اغوا کی خبر ملی تو ان کے اوسان خطا ہو گئے  اکمل کی والدہ کا تو رو رو کر بُرا حال تھا  اُدھر اکمل کو کچھ ہوش آیا تو اس نے وین کو تیزی سے پہاڑوں کے درمیان بنی سڑک سے گزرتے ہوئے دیکھا  یہ  تم مجھے کہاں لیے جا رہے ہو  مجھے اپنے گھر جانا ہے  اکمل نے غصے میں آ کر کہا  ہم تمہیں ایک نئے گھر لے کر جا رہے ہیں  ایک اغوا کار نے کہا  نہیں مجھے صرف اپنے گھر جانا ہے  اکمل غصے سے بولا  چپ رہو، ورنہ مار کھاؤ گے  دوسرے اغواکار نے ڈانٹ کر کہا  میں چلتی ہوئی گاڑی سے چھلانگ مار دوں گا  اکمل نے کہا اور دروازے کی طرف ہاتھ بڑھایا  اسی لمحے میں ایک اغواکار نے اسے اپنی طرف کھینچا اور زور دار تھپڑ رسید کیا  اکمل سہم گیا  دوسرے اغواکار نے اس کی ناک پر کپڑا رکھا جس کے بعد وہ دوبارہ بے ہوش ہو گیا  اکمل کو ہوش آیا تو وہ ایک کمرے کے فرش پر لیٹا ہوا تھا اور اس کے چاروں طرف اس کے ہم عمر بچے بیٹھے ہوئے تھے  اکمل ان بچوں سے کچھ پوچھنا ہی چاہتا تھا کہ دروازہ کھلا اور دو افراد اندر داخل ہوئے ان کے ہاتھوں میں کھانے کی ایک ایک ٹرے تھی، جس میں رکھی ہوئی چھوٹی چھوٹی کٹوریوں میں پتلی پتلی دال اور موٹی موٹی روٹیاں تھیں  ہر بچے کی ایک روٹی تھی  انھوں نے وہ تمام کھانا بچوں کے آگے رکھ دیا اور خاموشی سے چلے گئے  اکمل کے سامنے بھی دال روٹی پڑی تھی  اسے شدید بھوک لگ رہی تھی  اس نے ایک لقمہ منہ میں ڈالا اور تھوک دیا  یہ تو بہت بدذائقہ ہے  وہ چلایا  یہاں تو یہی ملتا ہے بھائی  ایک لڑکے نے کمزور سی آواز میں کہا  مجبوراً اکمل کو وہ کھانا خالی پیٹ میں اُتارنا پڑا  اکمل کے علاوہ باقی لڑکوں نے بھی کھانا کھایا  ایک لڑکا کونے میں رکھے ہوئے مٹکے سے پانی لایا اور اکمل کے آگے رکھ دیا  اکمل نے غٹاغٹ پانی پی لیا  کھانے کے بعد ہونے والی باتوں سے اسے معلوم ہو گیا تھا کہ وہ ان سب بچوں کے ساتھ بیگار کیمپ میں ہے  اسی طرح ساتھی بچوں کے ساتھ باتیں کرتے ہوئے اسے نیند آ گئی  صبح چھے بجے ہی اسے اور دوسرے بچوں کو اُٹھا دیا گیا  انھیں سوکھی ڈبل روٹی اور چائے دی گئی  پھر انھیں ایک بند گاڑی میں بیٹھا کر نامعلوم مقام پر لے جایا گیا  جہاں ہر طرف پہاڑ ہی پہاڑ تھے  ان سب کو ایک جگہ پر پتھر توڑنے کے کام پر لگا دیا گیا  اس طرح کئی دن گزر گئے  اکمل روزانہ بچوں کے ساتھ آتا اور مزدوری کرتا رہا  اکمل کے والدین سخت پریشان تھے  پولیس سارے شہر میں اکمل اور دوسرے بچوں کو تلاش کر رہی تھی  بابا یاسین کے بتائے ہوئے گاڑی کے نمبر پر کافی جستجو کے بعد مالک کو ڈھونڈ لیا گیا تھا  اس کی گاڑی گھر کے باہر سے چوری کی گئی تھی ،جس کی رپورٹ تھانے میں درج تھی  اب پولیس پوری طرح ناامید ہو چکی تھی اور بچوں کے والدین انتہائی مایوس اور پریشان تھے  اکمل کو وہاں کام کرتے ہوئے بیس دن گزر چکے تھے  بچوں کی نگرانی کے لئے ایک شخص امیر علی سارا دن ان کے ساتھ ہوتا تھا  وہ بہت کم بولتا تھا  ایسا لگتا تھا جیسے یہ سب کچھ خاموشی سے دیکھ کر کُڑھ رہا ہو  اسے بھی ورغلا کر یہاں لایا گیا تھا  دنیا میں اس کا کوئی نہیں تھا  اس نے خود کو حالات کے حوالے کر دیا تھا  اسے گروہ کے کسی آدمی سے کوئی دلچسپی نہیں تھی، لیکن ظاہر ایسے کرتا تھا، جیسے وہ دل و جاں سے ان کے ساتھ ہے  گروہ کے سب لوگ اس پر پورا بھروسا کرتے تھے، لیکن وہ کسی ایسے موقعے کے انتظار میں تھا کہ یہاں سے سب بچوں کو لے کر فرار ہو جائے  بہ ظاہر بچوں پر کڑی نظر رکھتا، مگر دل میں ان کے لئے بڑی نرمی تھی  ایک روز کسی بڑی واردات کے لئے وہ سب اکٹھے روانہ ہوئے اور امیر علی سے کہا کہ بچوں کو کمرے میں بند کر کے اچھی طرح دھیان رکھے  ان سب کے جانے کے بعد امیر علی نے سب بچوں کو آزاد کیا اور انھیں دشوار گزار پہاڑی راستوں سے گزار کر بڑی سڑک تک لے آیا  تمام بچے تھکے ہوئے ہونے کے باوجود ایک عزم سے دوڑتے رہے  آخر کچھ انتظار کے بعد انھیں ایک ٹرک اپنی طرف آتا ہوا دکھائی دیا  انھوں نے اسے روکا اور اپنی مصیبت سے آگاہ کیا  ٹرک والا ہمدرد انسان تھا  لہٰذا اس نے سب کو بیٹھا لیا  تقریباً دو گھنٹے بعد وہ شہر کے ایک تھانے میں موجود تھے  سب بچوں کے گھروں میں اطلاع دی جا چکی تھی  پولیس کی بھاری نفری غیر آباد علاقے کی طرف روانہ ہو چکی تھی  ان کے ساتھ امیر علی بھی تھے  ان کی نشاندہی پر بردہ فروشوں کے ٹھکانے پر چھاپہ مارا گیا  کئی مجرم پکڑے گئے اور ان کے ذریعے باقی مجرموں کو بھی کی تلاش کر لیا گیا  سب بچے اپنے اپنے والدین کے گھر پہنچا دیے گئے  
نذیر انبالوی  چچا رحمت محلے بھر کے چچا تھے  چھوٹے تو چھوٹے، اُن کی عمر سے بڑے بھی انھیں چچا ہی کہتے تھے  اللہ تعالیٰ نے انھیں اولاد کی نعمت سے محروم رکھا تھا  وہ ایک سرکاری دفتر میں ملازم تھے  قناعت کے ساتھ زندگی بہت اچھی گزر رہی تھی  محلے میں خوشی اور غم کے موقع پر چچا رحمت پیش پیش ہوتے  کوئی بیمار پڑ جاتا تو اُسے ڈاکٹر کے پاس لے جانے میں مدد کرتے  محلے والوں کے لئے ان کی موجودگی کسی رحمت سے کم نہ تھی  چچا رحمت جس دفتر میں کام کرتے تھے  کچھ عرصے پہلے ایک ایسا افسر تبادلہ ہو کر آیا، جو ہر سائل سے کام کرنے کے لئے نذرانہ طلب کرتا تھا  وہ چاہتا تھا کہ اس کے ماتحت ملازمین خود بھی پیسے کمائیں اور اس کے لئے بھی پیسے اکٹھے کریں  کچھ ملازمین تو اپنے افسر کے رنگ میں رنگ گئے، مگر رحمت چچا اپنے اصولوں پر چلنے کے عادی تھے  جاری ہے  وہ نیکی کے راستے پر چلتے رہے  افسر بھلا اسے ماتحت کو کیوں کر پسند کرتا  انھیں بدنام کرنے کے لئے ان پر رشوت لینے کا جھوٹا الزام لگا دیا گیا  بات اوپر تک گئی  سرکار کی طرف سے معاملے کی چھان بین کرنے کے لئے کمیٹی بنا دی گئی  اس عرصے میں چچا رحمت کو معطل کر دیا گیا  محلے والوں کو جب معاملے کا علم ہوا تو سب مل کر کمیٹی کے سامنے پیش ہو گئے  کمیٹی کے سربراہ نے محلے والوں کی زبانی چچا رحمت کی شرافت کے قصے سنے تو اس نے کہا یہ محلے کا نہیں محکمہ کا معاملہ ہے، میں تفتیش کر رہا ہوں، اگر رحمت صاحب بے گناہ ثابت ہوئے تو انھیں ملازمت پر بحال کر دیا جائے گا  محلے والے اپنا موقف بیان کر کے وہاں سے چلے گئے  چچا رحمت کو اس وقت حیرت کا جھٹکا لگا تھا  جب اس رشوت خور افسر ریاض الدین نے انھیں فون کیا  اسکرین پر نمبر دیکھ کر چچا رحمت نے علیک سلیک کی  افسر نے پوچھا کیا تم کل میری کوٹھی پر آ سکتے ہو  جی سر  حاضر ہو جاؤں گا  چچا رحمت نے جواب دیا  دوسرے دن صبح دس بجے اپنے افسر کی کوٹھی کے سامنے موجود تھے  گھنٹی بجانے پر چوکیدار گیٹ پر آیا  افسر نے رحمت کے بارے میں اسے پہلے ہی بتا دیا تھا  چچا رحمت کو ایک بڑے ڈرائنگ روم میں پہنچا دیا گیا  وہ صوفے پر بیٹھے افسر کے آنے کا انتظار کر رہے تھے کہ ایک لڑکا اچانک کمرے میں داخل ہوا  اُس کی نظر رحمت چچا پر پڑی تو وہ بے اختیار بولا آپ، آپ یہاں میری شکایت کرنے آئے ہیں  میں کچھ سمجھا نہیں  چچا رحمت لڑکے کو پہچان نہیں پائے تھے  میں تیمور ہوں، تیمور ریاض  وہی تیمور جسے  تیمور ابھی اتنا ہی کہہ پایا تھا کہ ریاض الدین ڈرائنگ روم میں داخل ہوا  اس نے تیمور کو دیکھتے ہی سخت لہجے میں پوچھا تم یہاں کیا کر رہے ہو  میں اپنی کتاب لینے آیا تھا  تیمور نے میز سے اپنی کتاب اُٹھاتے ہوئے چچا رحمت پر نگاہ ڈالی  خوف کے مارے تیمور کا دل دھک دھک کر رہا تھا  اس نے ڈرائنگ روم سے باہر جاتے ہوئے دو بار مڑ کر چچا رحمت کی طرف دیکھا  میں نے تمہیں اس لئے یہاں بلایا ہے کہ کیوں اپنی نوکری کے پیچھے ہاتھ دھو کر پڑے ہو، ویسا ہی کرو جیسا سب کر رہے ہیں، انکوائری کمیٹی کبھی تمہارے حق میں فیصلہ نہیں دے گی،کیونکہ  چچا بے ساختہ بولے کیونکہ وہ سب آپ کے ساتھ ملے ہوئے ہیں  رحمت چچا کی بات سن کر ریاض الدین نے کہا آدمی تم ٹیڑھے ہو، عقل کا تقاضا یہی ہے کہ وہی کرو جیسا میں کہتا ہوں، اگر وہی کرو گے جو میں چاہتا ہوں تو سب کچھ ٹھیک ہو جائے گا، سوچ لو، ایسا سنہری موقع بار بار تمہیں نہیں ملے گا  سوچ لو، اچھی طرح سوچ لو  میں نے سوچ لیا ہے کہ  کہ وہی کرو گے جیسا میں کہہ رہا ہوں  ریاض الدین نے چچا رحمت کی بات درمیان سے اُچک لی  میں نے سوچ لیا ہے کہ میں وہی کروں گا جیسا کرنے کا حکم میرے اللہ اور پیارے نبی صلى الله عليه وسلم نے دیا ہے، میں حلال روزی کماؤں گا  کسی صورت حرام نہیں کھاؤں گا  چچا رحمت یہ کہہ کر باہر جانے کے لئے اُٹھے تو ریاض نے تلخ انداز میں کہا تم جیسے لوگ ترقی نہیں کر سکتے،میں تو چاہتا تھا کہ تمہاری نوکری بچ جائے تم خود اپنی نوکری کے دشمن بنے بیٹھے ہو، تم پر لگایا گیا جھوٹا الزام سچ ثابت ہو جائے گا  چچا رحمت اپنی جگہ سے اُٹھے تو ایک آواز ان کے کانوں میں پڑی آپ رک جائیے  یہ آواز ریاض الدین کے بیٹے تیمور کی تھی  ریاض الدین نے گھور کر اپنے بیٹے کی طرف دیکھا  چچا رحمت کے اُٹھتے قدم رک گئے  تیمور ریاض کوئی وقت ضائع کیے بغیر بولا پاپا  آپ ٹھیک نہیں کر رہے، یہ سچے اور اچھے انسان ہیں، یہ میرے محسن ہیں  تمہارے محسن  ریاض الدین نے دہرایا  جی انھوں نے مجھ پر احسان کیا ہے  چند دن پہلے میں شام کے وقت اکیڈمی سے چھٹی کے بعد اپنے دوستوں کے ساتھ پارک میں بیٹھا سگریٹ پی رہا تھا  تم اور سگریٹ نوشی کر رہے تھے  ریاض الدین کو یقین ہی نہیں آ رہا تھا کہ اس کا بیٹا سگریٹ بھی پی سکتا ہے  میں آج بھی سگریٹ نوشی کر رہا ہوتا اگر یہ فرشتہ صفت انسان پارک میں نہ آتے  انھوں نے محبت بھرے انداز میں مجھے اور میرے دوستوں کو سمجھایا  ان کی باتوں میں اتنا اثر تھا کہ سب نے سگریٹ پارک میں پھینک کر اُسے پاؤں تلے کچل دیے  وہ دن اور آج کا دن، نہ میں نے اور نہ میرے دوستوں نے کبھی سگریٹ کو ہاتھ لگایا ہے  اب تو آپ نے مجھے پہچان لیا ہو گا  آپ میرے محسن ہیں  آپ کے سمجھانے پر میں سگریٹ نوشی جیسی بُری لت سے بچ گیا ہوں  یہ کہہ کر تیمور ریاض نے آگے بڑھ کر چچا رحمت کا ہاتھ محبت سے چوم لیا  ڈرائنگ روم میں کچھ دیر خاموشی چھائی رہی، پھر اس سکوت کو ریاض الدین نے یہ جملہ کہہ کر توڑا آپ میرے بھی محسن ہیں،میرے بیٹے کو سگریٹ نوشی جیسی عادت سے بچا کر آپ نے مجھ پر احسان کیا ہے، ورنہ کچھ دنوں بعد وہ اس سے بھی آگے بڑھ سکتا تھا  میں اپنے کیے پر نادم ہوں ،معذرت چاہتا ہوں  یہ کہتے ہوئے ریاض الدین کی آواز بھر گئی  تم سے آپ تک کے سفر میں جو تکلیف چچا رحمت کو برداشت کرنی پڑی تھی، انھوں نے وہ تکالیف بھلا کر ریاض الدین کو دیکھ کر کہا مجھے شرمندہ نہ کریں  بس گزارش یہی ہے کہ پُرخار راستوں پر مت چلیں، پھولوں والے راستے کا انتخاب کریں  ریاض الدین نے کہا آپ کل سے دفتر آ جائیے، آپ مجھے بدلا ہوا انسان پائیں گے  
آہلہ نور، کراچی  سمیع اور سمیر دونوں بھائی تھے  ان کی نانی کا گھر جنگل کے قریب تھا  وہ ہر سال چھٹیوں میں نانی اماں کے گھر ایک ماہ گزارنے آتے تھے  نانی اماں انھیں دیکھ کر بے حد خوش ہوتیں، مگر وہ جب وقت بے وقت گھر سے باہر نکل جاتے تو نانی اماں بے حد پریشان ہو جاتی تھیں  اب نانی اماں نے انھیں سختی سے باہر جانے سے منع کیا تھا چونکہ جنگل قریب تھا اور وہ دونوں جنگل کا ہی رُخ کرتے تھے  نانی اماں کو یہ ڈر لگا رہتا کہ کہیں کوئی جنگلی جانور بچوں کو کوئی نقصان نہ پہنچا دے، لیکن سمیع اور سمیر نے نانی اماں کی بات کو کوئی اہمیت نہ دی اور شام کے وقت چپکے سے نکل کر جنگل میں جا پہنچے  آج ہوا تیز چل رہی تھی  وہ دونوں خطرے سے بے خبر باتیں کرتے ہوئے جنگل کے وسط میں پہنچ گئے  جاری ہے  اچانک ہی ایک دیو ہاتھ میں گرز لیے ان کے سر پر پہنچ گیا، دونوں کی گھگی بن گئی  ساتھ ہی دیو نے ایک زور دار قہقہہ لگایا جس کی آواز سے آس پاس کے جانور بھی بھاگ کھڑے ہوئے  پرندے اُڑ گئے  سمیع اور سمیر کی تو خوف سے بُری حالت ہو رہی تھی  انھیں نانی اماں کی نصیحتیں یاد آ رہی تھی، مگر اب تو کچھ نہیں ہو سکتا تھا، انھیں نافرمانی کی سزا ملنی تھی  سمیع، سمیر  کہاں ہو تم دونوں  نانی اماں پڑوس کے لڑکے کے ساتھ لالٹین لیے جنگل میں دونوں کو تلاش کر رہی تھیں کہ اچانک جنگل کے وسط میں دونوں بے ہوش پڑے نظر آئے  نانی اماں نے دونوں کو ہلایا تو دونوں ہوش میں آ کر رونے لگے اور نانی اماں سے آئندہ اکیلے گھر سے باہر جانے سے توبہ کی اور نانی اماں سے معافی مانگنے لگے  ان کی حالت دیکھ کر نانی اماں نے بھی دونوں کو معاف کر دیا  
ثروت خان  ایک بادشاہ نے ملک بھر میں کچھ عجیب سا اعلان کروایا کہ جو بھی بادشاہ کو اپنی ایسی تین خواہش بتائے، جسے پوری کر کے بادشاہ کو سچی خوشی حاصل ہو  اگر ایسا نہ ہوا تو اس شخص کو قید کر لیا جائے گا، جبکہ جیتنے والے کو ایک ہزار سونے کی اشرفیاں انعام میں دی جائیں گی  گاؤں میں ایک عقلمند لکڑہارا رہتا تھا  لوگوں نے اسے مقابلے کا مشورہ دیا جسے لکڑہارے نے پسند کیا  بے شمار لوگوں نے کوشش کی، مگر ناکام رہے  ان سب کو بادشاہ نے قید خانے میں ڈال دیا  جب لکڑہارے کی باری آئی تو وہ آداب بجا لانے کے بعد بولا حضورِ والا  میری پہلی خواہش یہ ہے کہ میں آپ کو اپنی تمام خواہش ایک ساتھ نہ بتاؤں، بلکہ ایک ایک کر کے بتاؤں  بادشاہ نے قبول کر لیا  جاری ہے  میری دوسری خواہش یہ ہے کہ میں حضورِ والا کو ایک مہینے کے لئے قید خانے میں ڈال دوں  یہ سنتے ہی بادشاہ آگ بگولہ ہو گیا، لیکن چونکہ بادشاہ نے تمام درباریوں کے سامنے وعدہ کر چکا تھا، لہٰذا دو سپاہیوں نے بادشاہ کو پکڑ کر قید خانے میں ڈال دیا  چونکہ اب بادشاہ دربار میں نہیں تھا، لہٰذا وزیر نے اس سے تیسری خواہش پوچھی  لکڑہارے نے کہا وزیرِ محترم  میں آپ کو اپنی تیسری خواہش ایک گھنٹے بعد بتاؤں گا  وزیر اس کی بات مان گیا  ایک گھنٹہ گزرنے کے بعد اس نے کہا میری تیسری خواہش یہ ہے کہ بادشاہ سلامت کو عزت کے ساتھ قید خانے سے واپس لایا جائے  قید خانے سے نکلنے کے بعد تو بادشاہ کی خوشی کی کوئی انتہا نہیں رہی وہ سمجھ گیا کہ لکڑہارا بہت ذہین ہے  اس نے باقی لوگوں کو بھی رہا کر دیا اور لکڑہارے کو ایک ہزار سونے کی اشرفیوں کے علاوہ اپنا مشیر بھی بنا لیا  
بشریٰ ذیشان  ہوائیں اپنے زور پر مجھے اُڑائے لئے جا رہی تھیں  یہ ہلکی ہلکی پرواز مجھے بہت اچھی لگ رہی تھی  اچانک ہوا نے مجھے ایک ٹوٹی پھوٹی کھڑکی پر چھوڑ دیا  ایک دس، گیارہ سال کا بچہ ناشتہ کرنے میں مصروف تھا  اس کا ناشتہ صرف ایک باسی روٹی اور چائے پر مشتمل تھا  چائے کی رنگت بتا رہی تھی کہ اس میں برائے نام ہی دودھ ڈالا گیا ہے  بچے نے جلدی جلدی روٹی ختم کی اور چائے پی کر الحمدللہ کہتے ہوئے اُٹھ گیا  اماں  دعا کرنا کہ آج زیادہ لوگ جوتے پالش کے لئے آئیں  بچے نے ایک پرانا سا بیگ اُٹھاتے ہوئے کہا  ہوا کا ایک اور تیز جھونکا آیا اور مجھے اس ٹوٹی ہوئی کھڑکی سے لے اُڑا  کچھ دیر ہوا کے زور پر اوپر نیچے اُڑتا رہا، پھر ایک کھڑکی کی جالی میں آ کر پھنس گیا  جاری ہے  یہ کھڑکی پہلی کھڑکی کی طرح ٹوٹی پھوٹی نہیں تھی، بہت خوبصورت تھی، بلکہ پورا گھر ہی بہت خوبصورت تھا  اندر میز پر ناشتہ لگا ہوا تھا  انڈے، ڈبل روٹی، پراٹھے، جیم، مکھن، جوس اور نہ جانے کیا کیا تھا  گھر کے تمام افراد ناشتہ کرنے میں مصروف تھے، سوائے ایک دس سالہ بچے کے، جو کرسی پر ناراض بیٹھا تھا  مجھے یہ نہیں کھانا، مجھے زنگر برگر کھانا ہے  بچہ منہ بسورتے ہوئے کہہ رہا تھا  بیٹا  اس وقت زنگر برگر نہیں ملتے، دیکھو  یہ مینگو جام ہے  آپ کو پسند ہے نا  یہ بہت مزے کا ہے  اس کی ماں اسے جام سلائس کھانے کے لئے راضی کر رہی تھی  پتا نہیں کہ وہ جام سلائس کھانے پر راضی ہوا یا نہیں، کیونکہ ہوا مجھے ایک بار پھر اُڑا لے گئی تھی  ہوا کا زور کچھ کم ہوا اور میں آہستہ آہستہ زمین پر آ گیا  یہ کسی دودھ والے کی دکان کا دروازہ تھا  او ناصر  دو لیٹر پانی زیادہ ملانا آج دودھ کم ہے  اچھا صاحب  ابھی ملائے دیتا ہوں  اور ہاں  آج ہوا بہت چل رہی ہے  دکان کے سامنے کافی کچرا آ گیا ہے ذرا اچھی طرح سے جھاڑو لگانا  اچھا صاحب  ابھی لگاتا ہوں  ناصر نے دودھ میں پانی ملاتے ہوئے کہا  ناصر نے جھاڑو لگائی اور مجھ سمیت تمام کچرا کوڑے دان میں ڈال دیا  یہاں میرے ہوائی سفر کا اختتام ہوا  کبوتر کے بازوؤں سے جھڑنے کے بعد میرا یہ سفر خاصا دلچسپ اور تجرباتی تھا  
بسمہ گل کھوسا، سکھر  مبشر ایک فیکٹری میں کام کرتا تھا  وہ اپنے گھر کا واحد کمانے والا تھا  بیوی بچے، بوڑھے والدین کی ذمے داری بھی مبشر پر تھی  وہ کم تنخواہ پر فیکٹری میں پندرہ سالوں سے کام کر رہا تھا  مبشر نے ایک دن فیکٹری کے مالک سے کہا کہ مجھے آپ کی فیکٹری میں کام کرتے ہوئے پندرہ سال ہو چکے ہیں، مگر مجھے قانونی حقوق نہیں مل سکے ہیں، جن میں مستقل ملازمت، تنخواہوں میں اضافہ اور بہت سی مراعات شامل ہیں، مجھے آپ نہیں دے رہے ہیں  اس مہنگائی کے دور میں کم تنخواہ پر گزر بسر میں مشکل ہوتی ہے  آپ میری تنخواہ بڑھا دیں  مہربانی ہو گی  فیکٹری کے مالک نے کہا تمہیں کام کرنا ہے تو کرو، نہیں کرنا تو فیکٹری سے نکل جاؤ اور بہت سے ہنرمند مجھے مل جائیں گے  جاری ہے  مبشر نے کہا میں آپ سے اپنا حق مانگ رہا ہوں  اس بات پر فیکٹری مالکان نے اسے فیکٹری سے نکال دیا اور کہا کہ ہمیں تمہاری ضرورت نہیں ہے  مبشر یہ سن کر بہت افسردہ ہو گیا یہ ظلم نہ کریں، میں ایک غریب آدمی ہوں  میرے گھر میں کوئی کمانے والا نہیں ہے  میرے چھوٹے چھوٹے بچے ہیں مجھ پر رحم کرو  فیکٹری مالکان کو مبشر پر کوئی رحم نہیں آیا  اس نے مبشر کو فیکٹری سے دھکے دے کر باہر نکال دیا  مبشر نے جاتے ہوئے فیکٹری مالکان سے روتے ہوئے کہا آپ مجھ پر ظلم کر رہے ہیں  میں غریب ہوں، کچھ نہیں کر سکتا، مگر میں جاتے جاتے اپنا فیصلہ اللہ کی عدالت میں چھوڑ کر جا رہا ہوں  یہ کہہ کر مبشر چلا گیا  کچھ ہی دن بعد پتا چلا کہ جس فیکٹری میں مبشر کام کرتا تھا، اس فیکٹری میں شارٹ سرکٹ سے آگ لگ گئی، جس سے ساری فیکٹری جل کر راکھ ہو گئی اور فیکٹری کے مالک کا بہت بڑا نقصان ہو گیا تھا  خدا جانے فیکٹری مالکان کو اس دن احساس اور ندامت ہوئی یا نہیں کہ کاش  ہم مبشر پر ظلم نہیں کرتے تو آج ہم پر بھی اللہ کی طرف سے سزا نہیں ملتی  
حافظ عبدالرحمن یوسف، کراچی  وانیہ ایک بہت اچھی بچی تھی  وہ ماں باپ کی فرمانبردار تھی  ہر ایک کا کہا مانتی تھی، مگر اس کے ساتھ ایک مسئلہ تھا  اس کے اندر ذرا سا بھی اعتماد نہیں تھا  وہ بھرے مجمع کے سامنے جانے سے گھبراتی تھی  اس کے اساتذہ کرام نے اسے کئی بار مجمع میں تقریر کرنے کو کہا، مگر وہ بھرے مجمع کے سامنے ایک لفظ بھی نہیں بول سکتی تھی  وانیہ کی اسلامیات کی ٹیچر نے اسکول چھوڑ دیا تھا  ان کی جگہ ایک اڈھیر عمر کے سر، جن کا نام محمد علی تھا، اسلامیات پڑھانے کے لئے آئے تھے  وہ بہت غصے والے، مگر وہ بہت تجربہ کار استاد تھے  وہ اپنے طالب علموں کو گرتا ہوا نہیں دیکھنا چاہتے تھے  جب سے انھیں معلوم ہوا کہ ان کی جماعت پنجم کی طالبہ وانیہ کے اندر اعتماد نہیں ہے تو انھوں نے اس کے اندر سوئے ہوئے اعتماد کو جگانے کا فیصلہ کیا  جاری ہے  دس اگست کا دن تھا  اسکول میں جشن آزادی کی تقریب کے لئے تیاریاں ہو رہی تھی  سر محمد علی نے وانیہ کو اسٹاف روم میں بلایا  وانیہ ڈرتے ڈرتے کمرے میں داخل ہوئی  سر نے اس سے کہا اس بار تمہیں یومِ آزادی کے دن تقریر کرنی ہو گی  وانیہ سر کی بات سن کر گھبرا گئی سر  میں ت  ت  تقریر نہیں کر  رر سکتی  ی  سر نے کہا میں نے جو کہہ دیا، سو کہہ دیا، اب جاؤ اور تیاری کرو  وانیہ بے چاری پریشان ہو گئی  اس نے گھر جا کر اپنی امی کو بتایا  امی نے کہا بیٹا  یہ تو اچھی بات ہے  چلو اب تقریر کرنے کی تیاری کرو  وقت نہ ضائع کرو  آج 14 اگست کا دن تھا  وانیہ کی امی نے اسے اچھی طرح تقریر کی تیاری کروائی تھی، مگر پھر بھی وہ تھوڑا تھوڑا گھبرا رہی تھی  ٹیچر اب تقریر کرنے والوں کے نام لینے والی تھیں  وانیہ کا دل دھک دھک ہونے لگا  اتفاق سے مس نے سب سے پہلا نام وانیہ کا ہی لیا  سر محمد علی نے مس کو وانیہ کا پہلا نام لکھنے کو کہا تھا  وانیہ ڈرتے ڈرتے اسٹیج پر آئی اور تقریر کرنے لگی  تقریر کرتے ہوئے اس کے پاؤں بری طرح کانپ رہے تھے، مگر وانیہ نے اتنی زبردست تقریر کی کہ تقریر کے مقابلے میں وہ سب سے آگے رہی  سب نے اس کی حوصلہ افزائی کی، کیونکہ یہ اس کی پہلی تقریر تھی  سر محمد علی کو بہت خوشی ہوئی  اس کے بعد سے وانیہ کو اسکول کی سرگرمیوں میں حصہ لینے میں مزہ آنے لگا  اب اگر اسے کسی بھی مقابلے میں حصہ لینے کے لئے کہنا نہیں پڑتا تھا  جب بھی سر محمد علی سے اس کی بات ہوتی ہے تو وہ ان کا شکریہ ادا کرتی  اگر وہ اس وقت وانیہ پر سختی نہ کرتے تو اس کے اندر اعتماد نہ پیدا ہوتا  
محمد حارث، ساہیوال  ساتھیو  ایک جنگل کے بڑے حصے پر بھیڑیوں کی حکومت قائم تھی اور دوسرے چھوٹے سے حصے پر بھیڑوں کی حکمرانی تھی  اکثر دونوں میں کسی نہ کسی بات پر لڑائی ہو جاتی  بھیڑیے خونخوار اور طاقتور تھے، اس لئے بھیڑوں نے اپنی حفاظت کے لئے کتے پال رکھے تھے  جب بھیڑیے ان پر حملہ کرتے تو یہ کتے ان کا مقابلہ کرتے اور بھیڑیوں کو بھگا دیتے  کتوں کی وجہ سے بھیڑیں محفوظ تھیں  جب بھیڑیوں اور بھیڑوں کو آپس میں لڑتے لڑتے ایک مدت گزر گئی تو جنگل کے چند دوسرے بڑے جانوروں نے بیچ میں پڑ کر دونوں میں صلح کرا دی  طے پایا کہ دونوں طرف سے ایسی ضمانت دی جائے کہ امن قائم رہے  بھیڑیوں نے تجویز پیش کی کہ وہ اپنی جان سے زیادہ عزیز بچے ضمانت کے طور پر بھیڑوں کے سپرد کریں گے اور بھیڑیں اپنے کتے ہمارے حوالے کر دیں  جاری ہے  یہ بات بھیڑوں کو پسند آئی اور معاہدہ طے پا گیا  بھیڑوں نے اپنے کتے بھیڑیوں کو دے دیے اور بھیڑیوں نے اپنے بچے بھیڑوں کے حوالے کر دیے  ابھی تو تھوڑی ہی دیر گزری تھی کہ بھیڑیوں کے بچوں نے اپنی ماؤں کو یاد کر کے رونا اور چیخنا چلانا شروع کر دیا  ان کی آواز سن کر بھیڑیے دوڑے دوڑے آئے اور غصے میں بھیڑوں سے کہا کہ تم نے صلح کی خلاف ورزی کی ہے  آخر ہمارے بچوں کو کیوں مار رہی ہو  بھیڑوں نے ایک زبان ہو کر کہا نہیں جناب  ایسا نہیں ہے یہ تو خود ہی چیخ پکار کر رہے ہیں  انھوں نے ہماری نیندیں حرام کر دی ہیں  بھیڑیوں نے چیخ کر جواب دیا یہ کیسے ہو سکتا ہے  یہ تو جبھی چیخیں چلائیں گے جب انھیں تکالیف پہنچائی جائے گی  یہ کہہ کر انھوں نے فوراً معاہدہ توڑ دیا اور مل کر بھیڑوں پر حملہ کر دیا  کتے ان کے پاس نہیں تھے، جو ان کی حفاظت کرتے  ذرا سی دیر میں بھیڑیے ساری بھیڑوں کو مار کر کھا گئے  
زنیرا فرید احمد  چچا رحیمو ایک مہربان آدمی تھے  ان کے پاس بہت ساری بکریاں تھیں  ان کا بیٹا روزانہ ان کا دودھ نکال کر بیچتا تھا  ایک دفعہ وہ مکان کے پیچھے بنے باڑے میں دودھ نکالنے گیا تو اسے اپنی ایک بکری کم لگی اس نے سوچا بکری شاید کوئی چُرا کر لے گیا ہے  وہ باپ کے پاس گیا اور بتایا کہ باڑے سے ایک بکری غائب ہو گئی ہے  چچا رحیمو کو حیرت ہوئی  اچانک ان کے بیٹے کا دھیان قصائی نورے کی طرف چلا گیا  اس نے شک کا اظہار اپنے بابا سے کیا تو چچا رحیمو نے کہا بُری بات کسی پر الزام نہیں لگاتے  تم کہتے ہو تو آج ہم درخت کے پیچھے چھپ کر نگرانی کریں گے  جب چچا اور ان کا بیٹا درخت کے پیچھے چھپے ہوئے تھے تو قصائی ان کی ایک بکری اُٹھا کر لے جا رہا تھا  جاری ہے  چچا کو اپنی آنکھوں پر یقین نہ آیا  انھوں نے نورے کو آواز دے کر روکا اور پوچھا ایسی کیا بات ہو گئی کہ تم چوری کرنے لگے  نورے نے کہا چچا  مجھے معاف کر دیں  جانوروں میں بیماری پھیلنے سے میرا کاروبار نہیں چل رہا  میری ماں گھر پر بیمار پڑی ہے  نورا روتے ہوئے بولا  چچا نے نورے کے آنسو صاف کیے اور بولے اگر تمہاری ماں بیمار تھی تو تم مجھ سے کہتے، تمہیں چوری کرنے کی کیا ضرورت تھی  اب تمہاری سزا ہے کہ تم صبح سے شام تک میرے بیٹے کے ساتھ بکریاں چرایا کرو گے  اس کے بدلے میں تمہاری ماں کا علاج کراؤں گا اور کھانا بھی دوں گا  
شازیہ کاشف، کراچی  ہانی نے گھر کے سامنے باغیچے میں ایک پھول پر تتلی بیٹھی دیکھی  اس نے گھر میں جھانکا، امی فون پر خالہ سے باتوں میں مصروف تھیں  یہ دیکھ کر وہ تتلی کو پکڑنے اس کے پیچھے بھاگی  دوڑتے دوڑتے وہ کب جنگل میں پہنچ گئی اسے پتا ہی نہ چلا  اس نے خود کو گھنے درختوں کے درمیان پایا  جنگل کے اس حصے میں قدرے اندھیرا تھا  ہانی کا ننھا سا دل سہم گیا  وہ ایک بڑے پتھر پر بیٹھ کر رونے لگی  کیا ہوا پیاری لڑکی  تم کیوں رو رہی ہو  اچانک کسی کی آواز آئی  اس نے چونک کر پیچھے دیکھا  وہاں اس کا ہم عمر ایک لڑکا سوالیہ نظروں سے اسے دیکھ رہا تھا  ہانی کے آنسو مزید تیزی سے بہنے لگے  مجھے لگتا ہے تم اپنے گھر کا راستہ بھول گئی ہو  لڑکے نے کہا تو ہانی نے ہاں میں سر ہلایا  جاری ہے  میرے ساتھ آؤ، شاید میں تمہاری مدد کر سکوں  لڑکا آگے بڑھتے ہوئے بولا  اچھے بچے اپنے بڑوں کے بغیر کبھی اتنی دور نہیں آتے  لڑکے نے چلتے چلتے اسے نصیحت کی  یہ بھی تو میری طرح چھوٹا بچہ ہے، پھر یہ اس جنگل میں کیا کر رہا ہے  ہانی نے دل میں سوچا  دیکھو  وہ رہا تمہارا گھر  آواز کے ساتھ ہی ہانی کی سوچوں کا سلسلہ ٹوٹا  سامنے سڑک کے پار اس کے گھر کا دروازہ نظر آ رہا تھا  اس کی خوشی کی انتہا نہ رہی  ہانی نے سوچا جانے سے پہلے میں اس لڑکے کا شکریہ تو ادا کر دوں  اس نے جیسے ہی پیچھے مڑ کر دیکھا، وہاں دور دور تک کوئی نہ تھا  
انیلا طاہر، کراچی  سلیم ایک ایماندار انسان تھا، جو ایک چھوٹے سے قصبے میں رہتا تھا  اس کے پاس کچھ بھینسیں اور چند بکریاں تھیں  وہ خالص دودھ بیچا کرتا تھا  وہ دودھ میں پانی یا کوئی اور چیز نہیں ملاتا تھا اور نہایت سستے داموں دودھ فروخت کرتا تھا  چونکہ وہ ایک دیانتدار انسان تھا، اس لئے اسے تھوڑا منافع بھی ٹھیک لگتا تھا  پورے گاؤں میں سلیم کی دکان کا دودھ مشہور تھا  دکان پر ہر وقت ہجوم لگا رہتا  لوگوں نے اسے مشورہ دیا کہ وہ دودھ کے دام میں اضافہ کر دے، لیکن وہ نہیں مانا، کیونکہ وہ جانتا تھا کہ حلال رزق کمانا بھی عبادت ہے  اس کے رزق میں خدا نے خوب برکت عطا کر رکھی تھی  دودھ کی مانگ زیادہ تھی، اس لئے سلیم نے کچھ اور مویشی خرید لیے  جاری ہے  کچھ دن بعد اپنا کاروبار قریبی شہر میں منتقل کر لیا، کیونکہ شہر میں خالص دودھ کی بہت زیادہ کھپت تھی  اس نے شہر میں ایک مناسب سا گھر اور مویشیوں کے لئے احاطہ کرائے پر لیا  وہاں ان کی سوچ سے بھی زیادہ ان کو سراہا گیا  سلیم کا کاروبار چمک اُٹھا  مانگ بہت زیادہ بڑھ گئی تو مزید جانور خریدے گئے  بہت بڑے احاطے میں جانوروں کی بہت اچھی دیکھ بھال کی جاتی  کرائے کی جگہ اور اپنا ذاتی گھر بھی خرید لیا  دکان کی شہرت دور کے علاقوں تک پھیل گئی  طلب بڑھی تو امیر لوگوں کے علاقوں میں بھی شاخیں قائم کر لیں  سلیم اور اس کے بیٹے دن رات محنت میں لگے ہوئے تھے  پورا شہر ان کو جانتا تھا  ہر کوئی ان کی تعریفیں کرتا تھا  سلیم نے اپنا وہی اُصول رکھا کہ نہ ملاوٹ کرے گا اور نہ زیادہ منافع لے گا  اسی وجہ سے اللہ نے اتنا عروج بخشا  اب سلیم کے ہاں دولت کی ریل پیل تھی  گاڑیاں، کوٹھیاں، دکانیں اللہ کی ہر نعمت اس کے پاس تھی، کیونکہ اس نے اللہ کے ایک فرمان کی پیروی کی تھی کہ حلال رزق عین عبادت ہے  
سائرہ جبیں  پیارے بچو  دور کسی جنگل میں بلیوں کا ایک گروہ رہا کرتا تھا  ان سب کی آپس میں گہری دوستی تھی  تمام بلیاں مل جُل کر کھیلا کرتیں اور کھانے پینے بھی اکٹھی ہی نکلا کرتیں  سردیوں کے موسم کا آغاز ہو گیا تھا اور باہر ٹھنڈ کی شدت بڑھنے لگی تھی  ایسے میں بلیوں کو گھر سے نکلنا محال لگنے لگا لیکن انہیں پیٹ بھرنے کی خاطر جانا پڑتا تھا  بلیوں میں ایک بلی جس کا نام منو تھا قدرے سُست تھی  وہ روزانہ سوچتی کہ آج کسی طرح اسے باہر نہ جانا پڑے اور گھر بیٹھے ہی کھانا مل جائے، لیکن سب کے بار بار کہنے پر اسے ساتھ جانا پڑتا  ایک روز منو سو کر اٹھی تو اسے ٹانگ میں درد محسوس ہو رہا تھا  اس نے ساتھی بلیوں کو بتایا کہ جانے کیوں وہ پیر میں تکلیف محسوس کر رہی ہے  جاری ہے  جس پر دوسری بلیوں نے اس سے ہمدردی کا اظہار کرتے ہوئے ایک، دو روز آرام کرنے کا مشورہ دیا اور خود کھانے کی خاطر باہر نکل گئیں  واپسی پر آتے ہوئے وہ منو کے لئے بھی کھانا لے آئیں  منو کے پیر میں تو تکلیف تھی لیکن وہ دل ہی دل میں خوش بھی ہو رہی تھی کہ آج اس کی پُرانی خواہش پوری ہو گئی  ایک دو روز آرام کر لینے کے بعد منو کے پیر کی تکلیف تو دور ہو گئی لیکن اسے اچھا بہانہ مل گیا تھا  وہ ساتھی بلیوں کو یہی کہتی رہی کہ اس کی ٹانگ میں اب بھی تکلیف برقرار ہے اس لئے وہ چلنے پھرنے سے قاصر ہے  جس پر اس کی سہیلیوں نے کہا کہ وہ اسے معائنے کیلئے لے چلتی ہیں، لیکن منو نے انکار کر دیا اور کہا کہ وہ ایک قدم بھی نہیں اٹھا سکتی  چند روز مزید آرام کرنے کے بعد وہ خود ہی ٹھیک ہو جائے گی  یہ سن کر دوسری بلیوں نے بھی زیادہ زور نہ دیا اور خاموش ہو رہیں  بلیاں اپنے معمول کے مطابق روزانہ کھانے کیلئے باہر جاتیں اور واپسی پر منو کیلئے خوراک لے آتیں  شام کو وہ سب کچھ دیر کھیلنے کیلئے باہر جایا کرتی تھیں  اس وقت میں منو گھر میں بالکل اکیلی ہوتی  اس کا بھی دل کرتا تھا کہ وہ ان کے ساتھ کھیلنے کیلئے باہر جائے، لیکن ایسا کرنے کی صورت میں اس کا پول کھل جاتا اور وہ مزید چند روز بستر پر ہی گزارنا چاہتی تھی  اسے فراغت کے یہ دن بے حد پسند آ رہے تھے  ایک روز معمول کے مطابق سبھی بلیاں کھیلنے کیلئے باہر گئی ہوئی تھیں  منو بستر پر مزے سے لیٹی تھی کہ اچانک اسے گوشت کی بُو آئی  اس نے فوراً کان کھڑے کر لیے اور کھڑکی سے سر باہر نکال کر یہاں وہاں دیکھنے لگی  ایسا کرتے ہوئے اس نے خود کو کھڑکی کی اوٹ میں چھپا رکھا تھا تاکہ باہر کھیلتی بلیوں کی نظر اس پر نہ پڑ جائے  اب جو اس نے گوشت کی تلاش میں نظر دوڑائی تو کیا دیکھتی ہے کہ درخت کے نیچے ایک لڑکا کسی جانور کا گوشت پھینک رہا ہے  یہ دیکھ کر منو کے منہ میں پانی بھر آیا  وہ جلد از جلد گوشت تک پہنچنا چاہتی تھی  تازہ گوشت دیکھتے ہی اس کی بھوک میں اضافہ ہو گیا تھا  منو نے دل میں ارادہ کیا اور ساتھی بلیوں سے نظر بچا کر گھر سے باہر نکل آئی  وہ درختوں کی اوٹ میں ہوتی ہوئی گوشت تک پہنچنا چاہ رہی تھی اور چاہتی تھی کہ دوسری بلیوں تک گوشت کی خوشبو پہنچنے سے پہلے اسے کھانے میں کامیاب ہو جائے  چھپتی چھپاتی وہ گوشت تک پہنچی اور جلدی جلدی پنجے چلاتے ہوئے کھانے میں مصروف ہو گئی  اب تک کسی کی اس پر نظر نہیں پڑی تھی  سارا گوشت ختم کرنے کے بعد وہ بے حد خوش تھی اور چاہتی تھی کہ اب یونہی چپکے سے ساتھی بلیوں کے واپس آنے سے پہلے گھر پہنچ جائے  بلیوں کے واپس آنے میں چند ہی منٹ باقی تھی اس لئے منو درختوں کی اوٹ میں چھپ کر آہستگی سے جانے کی بجائے بھاگتی ہوئی گھر کی جانب گئی  جلدی میں وہ اس بات سے بے خبر تھی کہ تھوڑی ہی دور کھیلتی ساتھی بلیاں منو کو بھاگتے ہوئے دیکھ چکی ہیں  وہ دل ہی دل میں منو سے شدید خفا ہو چکی تھیں، اور اسی دوران بد حواسی میں بھاگتی منو کا پیر ایک بڑے پتھر سے ٹکرایا اور وہ کراہتی ہوئی زمین پر گر پڑی  ساتھی بلیاں دور کھڑی افسوس سے منو کو دیکھ رہی تھیں  وہ سمجھ گئی تھیں کہ منو کو اپنے جھوٹ کی سزا مل چکی ہے  
مسعود احمد برکاتی  آج کل کی زندگی بڑی مصروف زندگی ہے  ہر آدمی کاموں کی کثرت کی شکایت کرتا ہے  یہ فقرہ عام ہے کہ وقت نہیں ملتا  یہ بات ہے تو صحیح، مگر اس کی وجہ کیا ہے  کیا وقت کم ہے  یا وقت زیادہ ہے  اس کا فیصلہ کرنا تو بہت مشکل ہے، لیکن جتنا وقت ہے یا جتنا وقت کسی شخص کو ملتا ہے وہ کم نہیں ہوتا  عمر کا اوسط تو تقریباً برابر ہی ہے  بعض لوگ بہت ہی کم عمر پاتے ہیں اور بعض لوگوں کو زیادہ مہلت ملتی ہے، لیکن جہاں تک کام کے لئے وقت کا سوال ہے اس کا تعلق عمر سے نہیں ہے وقت کو کام میں لانے سے ہے  دنیا میں جن لوگوں نے بڑے بڑے کام کیے ہیں ان میں بہت کم لوگ ایسے ہوئے ہیں جنہوں نے بڑی عمر پائی  انہوں نے جو کچھ کام کیے وہ اوسط عمر ہی کے اندر انجام دیے اور زندگی نے جو مہلت اُن کو دی تھی اس سے انہوں نے پوری طرح فائدہ اٹھایا وقت ضائع نہیں کیا اور بڑے بڑے کام کر کے نام پایا  جاری ہے  کسی کا کیا عمدہ قول ہے کہ آدمی جتنا زیادہ مصروف ہوتا ہے اس کے پاس اتنا ہی زیادہ وقت ہوتا ہے  بظاہر تو یہ بات عجیب سی معلوم ہو گی لیکن غور کریں تو بالکل صحیح ہے  مصروف آدمی وقت کی قیمت جانتا ہے اور اس کو بالکل ضائع نہیں جانے دیتا  جو وقت بھی اس کو ملتا ہے اس کو وہ کام میں لے آتا ہے، اس لئے اس کو وقت کی کمی کی شکایت نہیں ہوتی  جو آدمی بے کار ہوتا ہے، کم مصروف ہوتا ہے وہ وقت کی قیمت نہیں جانتا  جس طرح کسی بزرگ کو آپ نہ پہچانتے ہوں وہ آپ کے پاس سے گزر جائیں مگر آپ کو پتا نہ چلے کہ ایک بزرگ ہستی آپ کے قریب آئی تھی، مگر آپ نے اس کو روکا نہیں اور اس سے فیض نہیں اٹھایا  اسی طرح وقت بھی گویا ایک ایسی ہستی ہے کہ جو آدمی اس کو نہیں پہچانتا وہ اس سے فائدہ نہیں اٹھا پاتا اور وقت گزر جاتا ہے  جتنا وقت بھی ملے اس کو کام میں لایا جائے تو وہی وقت بہت ہے اور اسی وقت میں دنیا میں نام کمانے والے کارنامے انجام دیے جا سکتے ہیں  
مسعود احمد برکاتی  ایک کسان کے گھر میں ایک چڑیا پلی ہوئی تھی  وہ انسانوں کی بولی جانتی تھی اور جو کچھ دیکھتی تھی وہ بیان کردیتی تھی  کسان اس کو بہت پسند کرتا تھا اور وہ بھی کسان کے گھر میں بہت خوش تھی  ایک بار کسان کا ایک دوست اللہ بخش دوسرے گاوٴں سے اس کے ہاں آیا  اصل میں اللہ بخش نے اپنے دشمنوں سے ڈر کر کسان کے ہاں پناہ لی تھی  کسان نے چڑیا کو سمجھا دیا  اگر کوئی پوچھے بھی کہ تمہارے ہاں کوئی مہمان آیا ہوا ہے تو اقرار مت کرنا  اللہ بخش کے دشمنوں کو اندازہ تھا کہ وہ کہاں چھپ سکتا ہے، چنانچہ وہ کسان کے گھر پہنچ گئے اور چڑیا نے ان کو بتا دیا کہ، اللہ بخش ہمارے ہاں آیا ہوا ہے  اب کیا تھا  دشمن گھر میں گھس آئے اور اللہ بخش کو کھینچ کر لے گئے  جاری ہے  کسان کو چڑیا پر بہت غصہ آیا  اس نے چڑیا کو مار کر گھر سے نکال دیا  چڑیا ماری ماری پھرتی رہی  اس کو بے وفا سمجھ کر کسی انسان نے اپنے گھر میں نہیں رکھا  اس پریشانی میں اس کی ملاقات ایک طوطے سے ہوئی  طوطا بھی آدمی کی بولی جانتا اور بولتا تھا  چڑیا نے کہا کہ انسان بے وفا ہوتا ہے اور اپنی بپتا سنائی اور طوطے کو مشورہ دیا کہ وہ کسی انسان کے گھر میں نہ رہے  طوطے نے بڑے اعتماد سے کہا، زندگی گزارنے کے لئے عقل سے کام لینے کی ضرورت ہوتی ہے  میں تمہیں اسی کسان کے گھر میں رہ کر بتاوٴں گا  طوطا کسان کے گھر پہنچا  کسان جو اکیلارہ گیا تھا، بہت خوش ہوا اور بڑی چاہت سے طوطے کو اپنے ساتھ رکھ لیا  دونوں آرام سے رہنے لگے  کسان جو کہتا، طوطا اسے دہراتا لیکن جو کچھ دیکھتا، اسے منہ سے نہیں نکالتا  ایک دن طوطے کو چڑیا ملی تو اس نے طوطے سے حال احوال پوچھا  طوطا بولا، اللہ کا شکر ہے، بڑے آرام سے گزر رہی ہے  چڑیا نے حیرت کا اظہار کیا تو طوطے نے اس کو سمجھایا  میں زیادہ نہیں بولتا  اپنے ساتھی کا بھید نہیں کھولتا  جو کچھ میرا مالک کہتا ہے میں وہی کرتا ہوں  چڑیا نے کہا، ابھی کتنے دن گزرے ہیں  ابھی تو تمہاری آوٴ بھگت ہو رہی ہے، دیکھنا ایک دن کسان تمہیں نکال باہر کرے گا  طوطے نے چڑیا کو سمجھایا، میں اس کو تکلیف نہیں پہنچاوٴں گا تو وہ مجھے عمر بھر نہیں نکالے گا  میں اس کے خلاف نہیں بولتا  ہمدردی کرو گے تو ہمدردی ملے گی  اب چڑیا کی سمجھ میں طوطے کی بات آ گئی اور اس کو اپنی غلطی کا احساس ہوگیا  واقعی طوطا اور کسان زندگی بھر ساتھ رہے  
وقار محسن  گرمیوں کی ایک تپتی دوپہر میں جب سورج آگ برسا رہا تھا اور لوکے تھپیڑے سوکھے پتھوں کو بگولوں کی شکل میں اڑا رہے تھے، فضلو اپنے آم کے باغ میں طوطوں کو اڑانے میں مشغول تھا  شریر طوطے ہرے ہرے پتوں میں چھپے چوری چوری آم کتر رہے تھے  فضلو مٹی کا ڈھیلا رسی کی غلیل میں رکھ کر گھماتا اور درخت کی طرف اچھال دیتا  طوطوں کا غول ٹیں ٹیں کرتا بھرا مار کر اڑتا اور کسی دوسرے درخت پر جا بیٹھتا  ہر طرف سناٹا تھا صرف مسجد کے پیچھے والی پن چکی کی پھک پھک کی آواز آ رہی تھی  وہ کچھ دیر کے لئے جامن کے درخت کی چھاؤں میں سستانے کے لئے بیٹھ گیا  ابھی اس نے بانسری جیب سے نکال کر ہونٹوں سے لگائی ہی تھی کہ سامنے ککروندوں کی جھاڑیوں میں سے ایک خونخوار چیتا برآمد ہوا  جاری ہے  چیتے نے قریب آ کر بڑے دوستانہ انداز میں فضلو سے کہا، کیوں بھائی فضلو کیا حال ہیں  اس بار تو تمہارے باغ میں خوب بہار آئی ہوئی ہے  چیتے کو دیکھ کر فضلو کی سٹی گم ہو گئی اور اس کے ہونٹوں سے بانسری پھسل کر گھاس پر گر گئی اور اس نے سٹپٹا کر کہا  شکر ہے جناب  بس اللہ کا کرم ہے  دوست  ذرا جلدی کرو  میرے لنچ کا وقت ہے  وہ سامنے جو دو بیل بندھے ہیں ان میں سے سفید والا لے آؤ  اس کا گوشت یقینا لذیذ ہوگا  پہلے تو فضلو کی جان میں جان آئی کہ جنگل کے بادشاہ کی اس پر بری نظر نہیں ہے  اس کے بعد اس نے کچھ سوچ کر التجا کی  حضور  یہ بیل تو میری روٹی روزی کا سہارا ہیں  اس کے بغیر میں کھیتی کیسے کروں گا  بھئی ہم سے یہ فضول باتیں مت کرو  یہ تمہارا معاملہ ہے  جلدی بیل نہلا کر لاؤ اتنے میں پنجے اور دانت تیز کر لوں  جو حکم سرکار  لیکن آپ یقین کریں کہ اس بوڑھے بیل کو مقابلے میں میری گائے کا گوشت بہت نرم اور لذیذ ہو گا  اگر آپ کہیں تو میں گھر سے گائے کھول لاؤں  فضلو نے کانپتے ہوئے کہا  اچھا تو پھر دوڑتا ہوا جا اور فٹا فٹ آ  سوچ لے اگر دیر ہوئی تو میں تیرے دونوں بیلوں کو ہڑپ کر جاؤں گا  شیر دہاڑا  فضلو سیدھا اپنے دوست شرفو درزی کے پاس گیا  شرفو نا صرف بہت ذہین تھا بلکہ فضلو سے اس کی گہری دوستی بھی تھی  فضلو نے اپنے دوست کو پوری کہانی سناتے ہوئے تجویز مانگی کہ کیسے بھوکے چیتے سے پیچھا چھڑایا جائے  شرفو تھوڑی دیر تک اپنے گنجے سر پر دو انگلیوں سے طبلہ بجاتا رہا اور پھر بولا  ٹھیک ہے دوست  تم فکر نا کرو میں کچھ بندوبست کرتا ہوں  شرفو نے الماری میں سے سفید لٹھے کے دو تھان نکالے  کپڑا زمین پر بچھا کر اس نے کاٹنا شروع کیا اور دس منٹ میں دس فٹ لمبا ایک پائجامہ تیار کر لیا  اس کے بعد اس نے اپنے چھپر سے دو بانس نکالے اور فضلو سے کہا کہ وہ یہ بانس رسی سے اچھی طرح اپنے پیروں میں باندھ لے  اس کے بعد شرفو نے وہ پائجامہ بانسوں اور فضلو کے پیروں پر چڑھا دیا  جب فضلو دیوار کا سہار لے کر کھڑا ہوا تو اس کا قد پندرہ فٹ ہو چکا تھا اور شرفو اس کے سامنے بونا لگ رہا تھا  فضلو لیٹ کر دروازے سے نکلا اور باغ کی طرف چل دیا  راستے میں لوگ حیرت سے اس کو مڑ مڑ کر دیکھ رہے تھے  فضلو نے سر پر ایک بڑا پگڑ باندھا ہوا ہوتا اور وہ بنکارتا ہوا جا رہا تھا  ارے مجھے بھوک لگ رہی ہے  بہت دن ہو گئے کسی چیتے کا گوشت نہیں کھایا  دو دن پہلے ایک شیر کھایا تھا لیکن مزہ نہیں آیا  باغ کی مینڈھ پر بھوک سے بلبلاتے چیتے نے دیکھا کہ ایک دیو نما مخلوق اسے کھانے کے لئے بے چین ہے تو وہ دم دبا کر بھاگ نکلا  جس طرح انسانوں کو ایک نا ایک خوشامدی کی ضرورت ہوتی ہے جو اس کی جھوٹی تعریف کرتا رہے اسی طرح گیدڑ جھگڑالو چیتے کا خاص چمچہ تھا جو ہر وقت اس کی خوشامد میں لگا رہتا تاکہ چیتے کی جھوٹی ہڈیاں اسے مل سکیں  گیدڑ جھگڑالو جامن کے درخت کے نیچے چھپا یہ سارا ماجرا دیکھ رہا تھا  چیتے کو دم دبا کر بھاگتا دیکھ کر اس نے چیتے کو روک کر کہا  حضور آپ کہاں بھاگے جا رہے ہیں  فضلو نے آپ کو بیوقوف بنایا ہے  یہ بھوت نہیں فضلو کا دوست شرفو درزی ہے  اس نے آپ کو ڈرانے کے لئے بھیس بدلا ہے  مجھے معلوم ہے تو جھوٹا ہے  تو مجھے اس بھوت کے حوالے کر کے چمپت ہو جائے گا  چیتے نے غصے سے کہا، حضور  اگر آپ مجھے جھوٹا سمجھتے ہیں تو میری دم اپنی دم سے باندھ لیں تاکہ آپ کی مصیبت کے وقت میں بھاگ نا سکوں  یہ سن کر چیتے کو اطمینان ہوا اور اس نے اپنی دم گیدڑ جھگڑالو کی دم سے باندھ لی اور واپس باغ کا رخ کیا  شرفو نے گیدڑ اور چیتے کو کھسر پسر کرتے ہوئے دیکھ لیا تھا اور اس نے تاڑ لیا تھا کہ چیتا واپس آ کر حملہ کرنے کی کوشش کرے گا  شرفو جلدی سے نیم کے درخت پر لگے شہد کی مکھیوں کے چھتے کے نزدیک گیا اور زور سے اس پر ہاتھ مارا  شہد کی مکھیاں اس کے چہرے پر لپٹ گئیں اور ڈنک مارنے شروع کر دیئے  شرفو نے قریب رکھی چونے کی بالٹی سے چونا نکال کر اپنے چہرے پر مل لیا  اسے معلوم تھا کہ چونا شہد کی مکھیوں کے کاٹے کا فوری علاج ہے  اب اس کا چہرہ سوج کر غبارہ ہو گیا تھا اور چونا لگنے کی وجہ سے بہت بھیانک لگ رہا تھا  چیتے اور گیدڑ کو اپنی طرف آتا دیکھ شرفو نے کہا، شاباش گیدڑ میاں تم ہمارے ساتھ مل کر چیتے کو باندھ کر لانے میں کامیاب ہو گئے ہم تمہیں کھانے کے بعد انعام دیں گے  چیتے نے جو قریب آ کر شرفو کو دیکھا تو وہ اسے بھوت سمجھ کر کانپ گیا  اس کو گیدڑ پر بھی بہت غصہ آ رہا تھا جو اس کو پھانس کر واپس لایا تھا  چیتا ڈر کر بھاگ کھڑا ہوا  کیونکہ گیدڑ اس کی دم سے بندھا ہوا تھا اس لئے وہ بھی گڈھوں، کانٹوں میں گھسٹتا جا رہا تھا، ایک پتھر سے ٹکرا کر وہ چیتے کی دم سے الگ ہوا اور پانی سے بھرے ایک گہرے گڈھے میں جاگرا  فضلو کی جان میں جان آئی اور اسے عقلمند اور مہربان دوست کو گلے لگانے کے لئے جامن کے درخت پر چڑھنا پڑا  
محمد مجیب  ایک عقاب بادلوں کو چیرتا ہوا کوہ قاف کی چوٹیوں پر پہنچا اور ان کا چکر لگا کر ایک صدیوں پرانے دیودار کے درخت پر جا بیٹھا  وہاں سے جو منظر دکھائی دے رہا تھا، اس کی خوبصورتی میں وہ محو ہو گیا  اسے ایسا معلوم ہو رہا تھا کہ دنیا ایک سرے سے دوسرے سرے تک تصویر کی طرح سامنے کھلی رکھی ہے  کہیں پر دریا میدانوں میں چکر لگاتے ہوئے بہہ رہے ہیں  کہیں پر جھیلیں اور اُن کے آس پاس درختوں کے کنج پھولوں سے لدے ہوئے بہار کی پوشاک میں رونق افروز ہیں  کہیں پر سمندر خفگی سے اپنے ماتھے پر بل ڈالے کوے کی طرح کالا ہو رہا ہے  عقاب نے آسمان کی طرف دیکھ کر کہا اے اللہ میں تیرا کہاں تک شکر ادا کروں  تو نے مجھے اڑنے کی ایسی طاقت دی ہے کہ دنیا میں کوئی بلندی نہیں ہے، جہاں میں پہنچ نہ سکوں، میں فطرت کے منظروں کا لطف ایسی جگہ بیٹھ کر اٹھا سکتا ہوں جہاں کسی اور کی پہنچ نہیں  جاری ہے  ایک مکڑی درخت کی ایک شاخ سے بول اٹھی  تم کیوں اپنے منہ میاں مٹھو بنتے ہو  کیا میں تم سے کچھ نیچی ہوں  عقاب نے مڑ کر دیکھا  واقعی ایک مکڑی نے اس کے چاروں طرف شاخوں پر اپنا جالا تان رکھا تھا اور اسے ایسا گھنا بنا رہی تھی کہ گویا سورج تک کو عقاب کی نظر سے چھپا دے گی  عقاب نے حیرت سے پوچھا تم اس سربلندی پر کیسے پہنچی  جبکہ پرندے بھی جنہیں تجھ سے زیادہ اڑنے کی طاقت ہے، یہاں تک پہنچنے کا حوصلہ نہیں کرتے  تم تو کمزور ہو، کیا تم رینگ کر یہاں آئی ہو  مکڑی نے جواب دیا  نہیں ایسا تو نہیں ہے  تو پھر یہاں کیسے آئیں  جب تم اُڑنے لگے تھے تو میں تمہاری دم سے لٹک گئی اور تم نے خود مجھے یہاں پہنچا دیا  لیکن میں یہاں اب تمہاری مدد کے بغیر ٹھہر سکتی ہوں، اور اس لئے میری گزارش ہے کہ تم اپنے آپ کو بے کار بڑا نہ سمجھو  اتنے میں ایک طرف سے ہوا کا جھونکا آیا اور اس نے مکڑی کو اڑا کر زمین پر گرا دیا  میرا خیال ہے اور آپ کو بھی مجھ سے اتفاق ہو گا کہ دنیا میں ہزاروں لوگ ہیں جو اس مکڑی سے بہت مشابہ ہیں  ایسے لوگ بغیر کسی قابلیت اور محنت کے کسی بڑے آدمی کی دم میں لٹک کر بلندی پر پہنچ جاتے ہیں اور پھر ایسا سینہ پھیلاتے ہیں کہ گویا خدا نے ان کو عقابوں کی سی طاقت بخشی ہے، مگر ضرورت صرف اس کی ہے کہ کوئی ذرا پھونک دے اور وہ پھر زمین پر پہنچ جاتے ہیں  
جدون ادیب  ماریہ محض تیرہ سال کی تھی، مگر امورِ خانہ داری میں ماہر ہو چکی تھی، کیونکہ اس نے دس سال کی عمر میں گھر کی ذمے داری سنبھالی تھی  ایک دن اس کی والدہ اچانک فوت ہو گئی تھیں، تب سے وہ اپنے چھوٹے بھائی اور والد کا خیال ایک ماں کی طرح رکھنے لگی تھی  ماریہ کی امی کے انتقال کے بعد اس کے والد بیمار رہنے لگے  ان کی بیماری کی وجہ سے اخراجات بڑھ گئے  جب یہ پتا چلا کہ اس کے والد کو گلے کا سرطان ہے اور ڈاکٹر نے تو صاف صاف کہہ دیا کہ ان کا علاج بیرونِ ملک ہو گا اور اس کے لئے دس لاکھ روپے کی ضرورت ہے  وہ یہ تصور کر کے ہی کانپ جاتی تھی کہ اگر اس کے والد بھی امی کی طرح ساتھ چھوڑ گئے تو وہ اپنے آٹھ سالہ بھائی کے ساتھ کیسے زندگی گزارے گی  ماریہ ایک سنجیدہ مزاج لڑکی تھی، مگر اسے فٹ بال دیکھنا پسند تھا اور خاص طور پر براہِ راست میچ دیکھنا تو اس کی واحد تفریح تھی  جاری ہے  اس کا پسندیدہ فٹ بالر قاسم بلوچ تھا، جو شائقین کے دلوں پر راج کرتا تھا  اپنے عمدہ کھیل سے وہ پورے شہر کا ہیرو بن چکا تھا  ماریہ کو جب پتا چلا کہ شہر میں ایک میچ ہونے والا ہے تو وہ اس میچ کو دیکھنے کے لئے مچل گئی، مگر میچ کا ٹکٹ لینے کے لئے اس کے پاس پیسے نہیں تھے  اس کے والد نے جیسے تیسے کر کے ایک ٹکٹ حاصل کر لیا  ماریہ کو خواتین والے حصے میں سب سے آگے جگہ ملی  کھلاڑیوں سے زیادہ تماشائیوں کا جوش قابلِ دید تھا  قاسم نے اپنے پرستاروں کو مایوس نہیں کیا  ماریہ کے موبائل فون پر ایک سہیلی کی کال آ گئی  شور کی وجہ سے ماریہ کو آواز نہیں آ رہی تھی  وہ آگے کو جھک کر بات کر رہی تھی کہ قاسم کی ضرب سے فٹ بال اُڑتی ہوئی آ کر سیدھی ماریہ کے سر میں لگی  اس کا سر کرسی سے ٹکرایا اور وہ زخمی ہو گئی  پورے اسٹیڈیم کے ساتھ قاسم نے بھی بڑی اسکرین پر ماریہ کو زخمی ہوتے دیکھا  ماریہ کو چوٹ زیادہ نہیں لگی تھی  اس نے میچ چھوڑنے سے انکار کر دیا تھا، اس لئے وہیں پر اس کی پٹی کر دی گئی  میچ تھوڑی دیر کے لئے رکا تھا، مگر پھر شروع ہو گیا  قاسم نے میچ کے آخری لمحات میں گول کر کے اپنی ٹیم کو میچ جتوا دیا  میچ ختم ہوتے ہی قاسم سیدھا ماریہ کے پاس آیا  ماریہ سوچ بھی نہیں سکتی تھی کہ قاسم جیسا بڑا فٹ بالر اتنا بڑا انسان بھی ہو گا  قاسم نے ماریہ کے سر پر ہاتھ پھیرا اور پھر اپنی شرٹ اُتار کر دستخط کر کے ماریہ کو دے دی  پھر کچھ سوچ کر اس نے اپنے مینیجر سے کچھ پیسے لیے اور ماریہ کو دینے کی کوشش کی، مگر ماریہ نے ہاتھ کھینچ لیا اور معذرت کرتے ہوئے بولی معاف کیجیے سر  میں یہ پیسے نہیں لے سکتی، آپ نے جو میرے لئے کیا، وہی کافی ہے  تم ایک اچھی اور مختلف لڑکی ہو  قاسم مسکرایا خوددار بھی ہو  بس میں فطراً ایسی ہی ہوں  وہ انکساری سے مسکرائی  ماریہ گھر پہنچی تو پتا چلا کہ اس کے والد کی تکلیف بڑھ گئی تھی، اس لئے انھیں پڑوسی ہسپتال لے گئے ہیں  ماریہ دوڑی دوڑی ہسپتال پہنچی تو اسے سرجن ڈاکٹر نے بلایا  وہ ڈاکٹر کے کمرے میں پہنچی تو ڈاکٹر نے بغیر کسی تمہید کے کہا لڑکی  جلدی سے پیسے کا بندوبست کرو اور ان کو باہر لے جاؤ  مگر ڈاکٹر صاحب  میرے پاس تو پیسے نہیں ہیں  ماریہ بے بسی سے بولی  ڈاکٹر صاحب نے چند لمحے غور سے ماریہ کی طرف دیکھا پھر بولے سوشل میڈیا پر آج کے میچ کے چرچے ہیں اور ساتھ میں تمہارے بھی، کیا تم جانتی ہو  نہیں ڈاکٹر صاحب  ماریہ حیران ہوتے ہوئے بولی کیونکہ میرے پاس ٹچ موبائل فون نہیں ہے  اوکے  ڈاکٹر نے سر ہلایا اور بولے سوشل میڈیا پر تمہیں ایک خوش قسمت اور خوددار لڑکی کے طور پر نمایاں کیا جا رہا ہے  میرے پاس ایک تجویز ہے، تمہیں قاسم بلوچ نے جو شرٹ دی ہے، وہ تم مجھے دے دو  میرا ایک کڑور پتی دوست قاسم بلوچ کا پرستار ہے،وہ تمہارے والد کے علاج کا سارا خرچہ اُٹھائے گا  بولو  ماریہ کی آنکھوں میں آنسو آ گئے  اس نے شرٹ کو چوما اور ڈاکٹر کو دیتے ہوئے بولی میرے لئے میرے والد سے بڑھ کر کچھ نہیں  بس میرے والد کو بچا لیں  ڈاکٹر نے شرٹ لے لی  اسی رات ماریہ کے والد کو علاج کے لئے بیرونِ ملک روانہ کر دیا گیا  اگلے دن ان کا آپریشن ہوا، ماریہ کو جب اطلاع ملی کہ اس کے والد کو ہوش آ گیا ہے تو سجدہ میں گر گئی  جس دن ماریہ کے والد گھر پہنچنے والے تھے، ماریہ نے کچھ خرچہ کر کے گھر کو سجا دیا تھا  وہ گھر پہنچے تو گھر کو سجا ہوا دیکھ کر خوش ہو گئے  تھوڑی دیر بعد ایک موٹر سائیکل آ کر رکی  کوریئر کمپنی کے نمائندے نے پھولوں کا گلدستہ اور ایک ڈبا ماریہ کو دیا  ماریہ نے حیرانی سے پارسل وصول کیا  وہ یہ جان کر پاگل ہو گئی کہ پھول قاسم بلوچ نے بھجوائے تھے  وہ ایسا ہی عظیم انسان تھا  اس نے ماریہ کے بارے میں پَل پَل کی خبر رکھی تھی اور تحفہ بھی اسی نے بھیجا تھا  
کاشان صادق، کراچی  ذکی، زید اور احمر اسکول کی چھٹی کے بعد حسبِ معمول اکٹھے گھر واپس آ رہے تھے کہ اچانک ایک سفید رنگ کی کار اُن کے پاس آ کر رُکی  کار میں بیٹھے ادھیڑ عمر شخص نے ہاتھ کے اشارے سے انھیں اپنے قریب بلایا اور کسی جگہ کا ایڈریس معلوم کرنا چاہا  وہ تینوں جیسے ہی کار کے پاس پہنچے تو کار کے پچھلے دروازے سے کسی نے ان پر کسی محلول کا اسپرے کر دیا  اس کے بعد انھیں کسی چیز کا ہوش نہ رہا  جب انھیں ہوش آیا تو انھوں نے اپنے آپ کو ایک چھوٹے سے کمرے میں پایا  ابھی وہ اس کمرے کا جائزہ لے رہے تھے کہ اچانک کمرے کا آٹومیٹک دروازہ کھلا اور وہی کار والا ادھیڑ عمر شخص کمرے میں داخل ہوا  اس نے انھیں مسکرا کر دیکھا اور بولا بچو  آج تمہیں جی بھر کر کھانا اور تازہ پھل کھانے ہیں  جاری ہے  پھر کل تمہیں نیلے کیمیکل کے انجیکشن لگائے جائیں گے، جس سے تمہاری ساری یاداشت ختم ہو جائے گی  اس کے بعد ہم تمہارے دماغوں کو جیسے چاہیں کنٹرول کریں گے، تاکہ تمہارے ذریعے اپنے خفیہ مقاصد حاصل کر سکیں یہ کہہ کر وہ کمرے سے باہر چلا گیا  تھوڑی دیر بعد موٹی مونچھوں والا ایک آدمی کھانا اور تازہ پھل لے کر کمرے میں آیا اور بولا اگر تم لوگوں کو کسی چیز کی ضرورت ہو تو وہ سرخ بٹن دبا دینا  اس نے دروازے کے ایک طرف لگے خفیہ بٹن کی نشاندہی کی، پھر بولا پروفیسر صاحب کا حکم ہے کہ تم لوگوں کا بھرپور خیال رکھا جائے  اس آدمی کے جانے کے بعد ان تینوں نے پہلے تو کھانا اور پھل کھائے اور پھر آپس میں سر جوڑ کر بیٹھ گئے  آخر ایک ترکیب سوچ لی  ذکی نے سرخ بٹن دبا دیا  دروازہ کھلنے سے پہلے زید اور احمر ایک دوسرے سے لڑنے لگے  دروازے سے داخل ہونے والے موٹی مونچھوں والے آدمی نے ان دونوں کو ایک دوسرے سے الگ کیا، مگر اسی دوران ذکی دروازے سے باہر نکل گیا  اس کے باہر نکلتے ہی آٹومیٹک دروازہ خود بخود بند ہو گیا  ذکی بڑے سے بنگلے میں احتیاط سے چلنے لگا  اسے بنگلے کے آخر میں ایک خوبصورت سی لیبارٹری نظر آئی  وہاں ادھیڑ عمر پروفیسر مختلف تجربات کرتے نظر آیا  لیبارٹری میں اسے بہت ساری اسپرے کی بوتلیں نظر آئیں  وہ تیزی سے لیبارٹری میں داخل ہوا، جیسے ہی وہ لیبارٹری کے اندر آیا، سائرن کی آواز گونجنے لگی، مگر ذکی نے جلدی سے اسپرے کی بوتل اُٹھا کر پروفیسر پر اسپرے کر دیا  اسپرے ہوتے ہی وہ بے ہوش ہو گیا  سائرن کی آواز سن کر لیبارٹری میں چار گارڈز داخل ہوئے ،جن پر ذکی نے فوری طور پر وہی اسپرے کیا، جس سے وہ بھی بے ہوش ہو گئے  ذکی نے مزید وقت ضائع کیے بغیر پروفیسر کی جیب سے موبائل نکالا اور پولیس کو فون کر دیا  کچھ ہی دیر میں پولیس بنگلے کے اندر داخل ہو گئی اور ان سب کو گرفتار کر لیا  
شازیہ کاشف، کراچی  عمر اور ہادی کو سیر کرنے کا بہت شوق تھا  اتوار کی چھٹی تھی  دونوں نے جنگل جا کر گھومنے کا منصوبہ بنایا  اس سے پہلے وہ کبھی جنگل میں نہیں گئے تھے  جنگل کی پُرسکون خاموشی میں درختوں کے درمیان چلتے چلتے ان کی نظر ایک ننھے سے خرگوش پر پڑی جو ان کی طرف معصومانہ نظروں سے دیکھ رہا تھا  عمر نے اپنے بیگ سے بسکٹ نکال کر خرگوش کو دیا، جسے وہ منہ میں دبا کر ایک طرف بھاگ گیا  دونوں نے جنگل میں خوب مزے کیے، تتلیوں کے پیچھے بھاگے  گھاس میں لوٹ پوٹ ہوئے، درختوں پر چڑھے اور اُترے  کھانا کھا کر دونوں نے واپس گھر جانے کا ارادہ کیا، مگر یہ کیا  وہ دونوں چاروں طرف سے گھنے درختوں میں گھرے ہوئے تھے اور فیصلہ نہیں کر پا رہے تھے کہ واپسی کے لئے کس طرف جائیں  عمر کا خیال تھا کہ دائیں طرف سے واپسی کا سفر شروع کرنا چاہیے، جبکہ ہادی بائیں طرف جانا چاہ رہا تھا  جاری ہے  عمر ڈر رہا تھا کہ وہ کسی جنگلی جانور کے ہتھے نہ چڑھ جائیں  اچانک درخت کے پیچھے سے ننھا خرگوش نکلا اور عمر کے پاؤں پر اپنا سر سہلانے لگا  دیکھو ہادی  یہ وہی خرگوش ہے، جسے ہم نے بسکٹ دیا تھا  عمر بولا  خرگوش چند قدم آگے گیا اور واپس پلٹ کر ان کے پاس آیا  ایسا تین مرتبہ ہوا  چوتھی مرتبہ جب خرگوش آگے بڑھا تو وہ دونوں بھی اس کے پیچھے پیچھے چلنے لگے  تھوڑی دیر چلنے کے بعد وہ دونوں خرگوش کے ساتھ جنگل سے باہر موجود تھے  انھوں نے شکریہ کے طور پر بچا ہوا بسکٹ خرگوش کو دیا، جسے اس نے فوراً منہ میں دبا لیا  وہ دونوں ہنسی خوشی اپنے گھر کو روانہ ہو گئے  
نذیر انبالوی  نہر کنارے برگد کے پیڑ پر جہاں پرندوں نے اپنے آشیانے بنائے تھے، وہیں انسانوں نے بھی اس کی چھاؤں سے فائدہ اُٹھایا تھا  نان چنے والے اشرف نے وہاں ریڑھی لگائی تو چند دنوں بعد ایک لسی والا اور پھل بیچنے والا بھی وہاں آ گیا  لوگ نان چھولے کھاتے اور ٹھنڈی، مزے دار لسی پیتے  جب نان پکوڑے والے جواد نے وہاں آ کر ٹھیا لگایا تو اشرف کو اچھا نہیں لگا تھا  اس نے اپنے گاہکوں کو بتانا شروع کیا کہ جواد جس تیل میں پکوڑے تلتا ہے وہ انتہائی گھٹیا ہے  پکوڑے بنانے کے لئے بیسن میں آٹا ملا دیتا ہے  نان بھی اچھے نہیں ہوتے  غرض اشرف کی پوری کوشش تھی کہ کوئی گاہک جواد کی طرف نہ جائے  ایک دن جواد پکوڑے تلنے میں مصروف تھا کہ ایک گاہک زیادہ مقدار میں پکوڑے اور نان لینے جواد کے پاس آیا  جاری ہے  پکوڑے تو مل جائیں گے، مگر نان آنے میں کچھ وقت لگے گا  جواد نے آلو کی ٹکیا گرم تیل کی کڑاہی میں ڈالتے ہوئے جواب دیا  مجھے تو جلدی ہے، دفتر میں سبھی بھوکے بیٹھے ہیں  میں کسی اور جگہ سے نان پکوڑے لے لوں گا  یہ کہہ کر گاہک چلنے کے لئے موٹر سائیکل پر سوار ہونے لگا تو جواد بولا بھائی ٹھیرو  میں اشرف بھائی سے نان لے لیتا ہوں  اشرف نے یہ جملہ سن لیا تھا  بولا میرے پاس نان کہاں سے آئے  میں نے اپنے گاہکوں کے لئے رکھے ہیں  جواد کو سوال سے پہلے جواب مل گیا تھا  اشرف بھائی  چار نان کم ہیں، لڑکا راستے میں ہے  وہ آئے گا تو چار نان واپس کر دوں گا بھائی  اس وقت انکار نہ کرو  جواد نے کہا  کہہ جو دیا، فالتو نان نہیں ہیں  اشرف کا لہجہ انتہائی تلخ تھا  اچھا اشرف بھائی  خوش رہو  جواد مایوس ہو کر اپنی ریڑھی کے پاس آ گیا  گاہک تو گویا ہوا کے گھوڑے پر سوار تھا، وہ دونوں کی گفتگو سن چکا تھا، وہ بغیر کچھ کہے موٹر سائیکل پر بیٹھ کر تیزی سے وہاں سے چلا گیا  پھر اتفاق یہ ہوا کہ اشرف کے پاس گاہک زیادہ اور نان کم پڑ گئے  جواد سب کچھ دیکھ رہا تھا، وہ جان گیا تھا کہ اشرف کو نان درکار ہیں  وہ دس نان لے کر اشرف کی طرف بڑھا  نان دیکھ کر اشرف نے ناخوش گوار انداز میں اُسے گھورا یہ سب کیا ہے  وہ  آپ کو نان چاہئیں  تو پھر  یہ نان رکھ لیجیے  جب آپ کے نان آئیں گے تو واپس کر دیجیے گا  جواد نے ہاتھ میں پکڑا پیکٹ ریڑھی پر رکھا تو اشرف چلایا اُٹھاؤ یہ نان، جلدی کرو  مجھے تمہارے نان نہیں چاہئیں  تم کیا سمجھتے ہو کہ میں تمہیں یہاں مستقل کھڑا رہنے دوں گا  بڑے آئے نان دینے والے  پاس کھڑے گاہکوں نے کچھ کہنا چاہا تو اشرف اسٹیل کے بڑے پتیلے میں تیزی سے چمچ چلانے لگا  ایک دن اچانک شور مچا کہ بلدیہ والے تجاوزات ہٹانے کے لئے آ رہے ہیں  ان کا ٹرک بازار کے قریب پہنچ چکا ہے  اشرف نے تیزی سے ریڑھی کا رُخ نہر کنارے ایک کالونی کی گلی کی طرف کر دیا  جواد ریڑھی کو لے کر باغ کی طرف چلا گیا  اشرف ریڑھی کو دھکیلتے ہوئے بڑبڑایا جواد منحوس ایسا آیا ہے کہ بلدیہ والے بھی آ گئے  خدا جانے یہ کب ٹلتے ہیں  اس دن اشرف نے جیسے تیسے چھولے فروخت کیے، جواد بھی اس صورتِ حال سے پریشان تھا  دونوں اس وقت چکرا سے گئے تھے جب انھیں معلوم ہوا کہ نہر کنارے برگد کے پیڑ تلے بلدیہ والوں نے دو آدمی پہرے پر بٹھا دیے ہیں  اب وہاں صرف راہ گیروں کو پیڑ کی چھاؤں میں کھڑے ہونے کی اجازت تھی  کچھ دن بعد اشرف سائیکل پر سوار وہاں پہنچا تو اس کی آنکھوں میں آنسو آ گئے  چلتا ہوا کاروبار ختم ہوا تو اشرف نئی جگہ کی تلاش میں نکل کھڑا ہوا  دکانوں کے کرائے سن کر وہ خاموشی سے گھر کی راہ لیتا  جواد کی بھی یہی کیفیت تھی  تین مرلے کا ایک پلاٹ اس کے پاس تھا، خواہش تھی کہ اس پر مکان تعمیر کیا جائے، مگر ایسا ہوا نہیں  پلاٹ بیچ کر اس نے نہر کے قریب والی مارکیٹ کے اندر چھوٹی سی ایک دکان لے لی  اس کے گاہکوں کو جلد اس کی دکان کا علم ہو گیا  ایک دن ایک گاہک نے افسوس کا اظہار کرتے ہوئے جواد کو بتایا کہ اشرف برگد کے نیچے سے جگہ چھن جانے کے بعد مزدوری کرنے پر مجبور ہے، جواد یہ جان کر افسردہ ہو گیا تھا  برگد تلے ایک موچی بھی بیٹھتا تھا  اس نے اشرف کا گھر دیکھا ہوا تھا  جواد موچی کے بتائے پتے پر پہنچا تو اچانک بجلی چلی گئی  اب ہر طرف اندھیرا تھا  جواد نے موبائل کی ٹارچ سے روشنی کی اور اگلے ہی لمحے ایک پرانے سے دروازے پر دستک دی  کون ہے بھئی  جواد نے اشرف کی آواز پہچان لی تھی  میں جواد ہوں، اشرف بھائی  جواد  یہ کہہ کر اشرف نے دروازہ کھولا تو جواد کو دیکھ کر نفرت انگیز لہجے میں بولا تم  تم یہاں کیوں آئے ہو  وہ  اشرف بھائی  میں نے اپنی دکان لے لی ہے  تو پھر  میں کیا کروں گا  اشرف کا لہجہ ابھی تک تلخ تھا  اشرف بھائی  میرے پاس آ جائیے  تو تم مجھے اپنا نوکر بنانے آئے ہو  نہیں  نہیں اشرف بھائی  میں ایسا نہیں چاہتا، میں تو چاہتا ہوں کہ آپ وہاں پہلے کی طرح نان چھولے لگائیں  نان چھولے  اور تمہاری دکان میں  اشرف کو اپنے کانوں پر یقین نہیں آ رہا تھا  دکان کی چوڑائی آٹھ فیٹ ہے، چار فیٹ دکان آپ لے لیجیے، اور چار فیٹ دکان میرے استعمال میں رہے گی  بس اب انکار نہ کیجیے گا  جواد نے محبت سے اشرف کا ہاتھ پکڑ لیا  اتنی دیر میں بجلی آئی تو گلی میں روشنی ہی روشنی ہو گئی  میں تمہیں چار نان نہ دے سکا اور تم مجھے چار فیٹ دکان دینے آ گئے  کون ہو تم  انسان ہو یا فرشتہ  اشرف نے جواد کو گلے لگاتے ہوئے پوچھا  میں ایک ادنا سا انسان ہوں  کانٹے کے جواب میں کانٹا ہی اُٹھایا جائے تو دنیا کانٹوں سے بھر جائے گی  کانٹے کا جواب پھول سے دیا جائے تو دنیا کے ساتھ ساتھ آخرت بھی پھولوں جیسی ہو جائے گی  اب انکار نہیں، اقرار کیجیے  کل سے چار فیٹ دکان آپ کی ہوئی  میں انکار نہیں کروں گا، صرف اتنا کہوں گا کہ میں چار فیٹ جگہ کا کرایہ دوں گا  اب تم بھی انکار مت کرنا  یہ سن کر جواد نے ہاں میں سر ہلایا  جواد کا روشن چہرہ اشرف کی آنکھوں کے سامنے تھا  وہ جسے منحوس سمجھتا تھا، وہی اس کے لئے رحمت کا فرشتہ بن کر اس کے دروازے پر آ گیا تھا  
وردہ فیصل  بادشاہ ملکی معاملات میں اپنے ان سات درباریوں سے مشورہ کرتا، جنہیں وہ بہت عقل مند سمجھتا تھا  وہیں ایک فلسفی بادشاہ کے ان مشیروں کا مذاق اُڑاتا تھا کہ یہ سب بے وقوف ہیں  ایک دن بادشاہ نے اس فلسفی کو بُلا لیا  وہ ساتویں عقل مند بھی وہاں موجود تھے  بادشاہ نے فلسفی سے اس بات کی وضاحت مانگی  فلسفی نے کہا میں صرف ایک سوال ان ساتوں سے کروں گا، یہ اس کا جواب دیں  ان سب کو ایک دوسرے سے الگ بیٹھا کر ایک ایک کاغذ دیا جائے  جب سب کو کاغذ مل گیا تو اس نے پوچھا روٹی کیا ہے  جواب کاغذ پر لکھ کر بادشاہ کو دے دیں  ساتوں عقل مندوں نے الگ الگ جواب لکھا اور کاغذ بادشاہ کو دے دیے  بادشاہ نے جواب پڑھنے شروع کیے  جاری ہے  پہلے کا جواب تھا روٹی ایک خوراک ہے  دوسرے نے لکھا تھا یہ آٹے کو پانی میں گوندھ کر پکائی جانے والی چیز ہے  تیسرے کی تحریر تھی جس گندم سے روٹی بنائی جاتی ہے،وہ اللہ کا تحفہ ہے  چوتھے کا جواب تھا یہ گول سا ایک پکوان ہے  پانچویں نے لکھا تھا اس کے معنی بدلتے رہتے ہیں  چھٹے نے لکھا تھا یہ غذائیت سے بھرپور چیز ہے  ساتویں کا جواب تھا اس چیز کی بنیاد گندم ہے، جو پیٹ بھرنے کے کام آتی ہے  فلسفی یہ سب جواب سن کر کہنے لگا جب یہ عالم فاضل لوگ ایک ہی چیز پر متفق نہیں ہیں تو ملکی معاملات میں کیا مشورہ دیں گے  جب یہ متفقہ فیصلہ کر چکیں کہ روٹی کیا ہے، تب ان سے مشورہ کرنا مفید ہو گا  اب آپ بتائیں میں نے ان کے بارے میں جو کچھ کہا ہے،وہ صحیح ہے یا غلط  عالی جاہ  کیا آپ ملکی معاملات ان لوگوں کے سپرد کر سکتے ہیں جو روٹی کے بارے میں ایک رائے نہیں رکھتے، جسے وہ روزانہ کھاتے ہیں  
احسن اختر  ہمارا گاؤں سندھ کے ایک دور دراز مقام پر واقع تھا  ایک طرف ریتیلا میدان تو دوسری طرف کھیت اور برساتی نہر اور تیسری طرف شہر کو جانے والی سڑک تھی، جہاں تیز رفتار ٹرک اور دوسری گاڑیاں گزرتی تھیں  چوتھی طرف پہاڑیاں تھیں، جہاں برسات کے بعد ایسی ہریالی ہو جاتی کہ علاقہ جنت کا نمونہ پیش کرنے لگتا  ہم گاؤں کے بچے پڑھائی سے فارغ ہو کر اپنے مویشی لے کر پہاڑوں پر چلے جاتے، جہاں سے ہم شام کے وقت واپس آ جاتے  نثار، ارباب اور میں ہم جماعت تھے  تقریباً ایک جیسے کپڑے پہنتے اور جب ایک دوسرے کے گلے میں ہاتھ ڈالے گاؤں کی گلیوں میں دوڑتے تو نیا آنے والا یہی سمجھتا کہ ہم تینوں ایک ہی گھر میں رہنے والے بھائی ہیں  ہم تینوں پڑھائی کے بعد تیز دھوپ میں اپنے گھر کے بکرے بکریاں لے کر پہاڑیوں کی طرف نکل جاتے  جاری ہے  تمام بکرے بکریاں مل کر ایک بڑے ریوڑ کا منظر پیش کرتیں  پہاڑ پر جا کر ایک مخصوص جگہ بکریاں چھوڑ دی جاتیں جو ایک مخصوص وقت کے بعد گھوم کر ہمارے پاس واپس آ جاتیں  کھانے پینے، اسکول کا کام کرنے اور آنکھ مچولی کھیلنے میں ہمارا وقت گزرتا جاتا  ہم روز سوچتے علاقے کے سب سے اونچے پہاڑ کی جانب چل کر نئے نظارے دیکھیں گے، لیکن جب اندھیرا چھانے لگتا تو ہم واپس آ جاتے  اسکول کی چھٹیوں کے دن تھے  ایک روز ہم تینوں دوست اپنے مویشی لے کر صبح سویرے ہی نکل کھڑے ہوئے  پہاڑی کی جانب کا راستہ مون سون کی برسات کے بعد دلکش منظر پیش کر رہا تھا  پہاڑیاں سبزے سے بھر چکی تھیں  خود رو بیر، امرود اور دیگر درخت پھلوں سے لدے ہوئے تھے  مویشی بھی خوشی خوشی گھاس پھوس چرتے ہوئے آگے بڑھتے چلے گئے  ہم اپنی منزل پر پہنچ گئے  نثار آج بہت خوش تھا  وہ رات ہی اپنی والدہ سے گوشت میں مصالحہ لگوا کر لایا تھا کہ ہم سیخ پر بھون کر کھائیں گے  ارباب اور میں بھی اپنے گھروں سے کچھ خاص چیزیں بنوا کر لے آئے تھے  نثار نے ہماری مخصوص جگہ سے ہٹ کر نسبتاً اونچی جگہ منتخب کی، جہاں سے ہمارے مویشی بھی نیچے وادی میں چرتے نظر آتے رہیں اور گاؤں کی جانب بھی نگاہ پڑتی رہے  ہم نے کھانے پینے کی تیاریاں شروع کیں، خوش گپیاں بھی ساتھ ساتھ چلتی رہیں  ارباب سیخوں پر گوشت پرونے لگا، میں اور نثار پتھروں کا چولہا تیار کرنے لگے  چولہا بنانے کے بعد ہم نے ارد گرد سے لکڑیاں اِکٹھی کیں  دوپہر ہو چلی تھی، دور گاؤں کی مسجد سے موٴذن صاحب کے اذان دینے کی آواز سنائی دینے لگی  ہم تینوں نے باجماعت نماز ادا کی اور کھانا بنانے کی تیاری کے لئے چولہے میں آگ سلگا دی  کچھ دیر میں کھانا بن چکا تھا  ہم تینوں دوست کھانے پر بیٹھے ہی تھے کہ گاؤں کی جانب سے شدید فائرنگ کی آوازیں سنائی دینے لگیں  ہم سہم سے گئے  مویشی بھی اپنے کان کھڑے کر کے یکجا ہو کر اپنی روز کی مخصوص جگہ کی جانب اکٹھے ہونا شروع ہو گئے  گاؤں کی جانب سے چیخ و پکار کی آوازیں بھی آئیں، ہم حیران تھے کہ کیا ہوا ہے  اور ہمیں کیا کرنا چاہیے  اچانک گاؤں کی جانب سے چھ نقاب پوش بھاگتے ہوئے پہاڑوں کی جانب آتے دکھائی دیے  ان کے پاس اسلحہ بھی نظر آ رہا تھا، جسے وہ وقفے وقفے سے استعمال کر رہے تھے  ان کے پیچھے ہمارے گاؤں کے کچھ لوگ بھی لاٹھیاں اور ڈنڈے اُٹھائے شور مچاتے نظر آ رہے تھے، لیکن وہ کافی دور تھے  ہم سمجھ گئے کہ گاؤں میں ڈاکوؤں نے واردات کی ہے  ہم تینوں اونچی جگہ موجود تھے  ہم نے فوری طور پر آنے والے نقاب پوشوں کے اوپر بھاری پتھر پھینکنے شروع کر دیے  پہلے ہی حملے میں دو نقاب پوش سر میں پتھر لگنے سے گر پڑے  بقیہ میں سے آدھے نقاب پوشوں نے ہماری طرف شدید فائرنگ شروع کر دی  گاؤں کی جانب سے آنے والے لوگوں پر بھی فائرنگ کرتے رہے  ارباب اور میں نسبتاً دور تھے ان کی فائرنگ سے بچ نکلے، لیکن ہمارا تیسرا دوست گولی لگے سے زخمی ہو گیا  نثار کا خون بہ رہا تھا  ہم اسے سنبھالنے کو لپکے، لیکن وہ زخمی حالت میں بھی ڈاکوؤں پر پتھر پھینکنے کا اشارہ اور اصرار کرتا رہا  ہم تینوں کے لگنے والے پتھروں سے بقیہ حملہ آور بھی زخمی ہو گئے اور ہماری جانب سے راستہ چھوڑ کر دریا اور کھیتوں کی جانب دوڑ لگا دی  فائرنگ کی آوازوں سے ارد گرد کے قریبی گاؤں کے لوگ بھی ہمارے گاؤں کی جانب پہنچ چکے تھے  جلد ہی حملہ آور پکڑے گئے، جو بعد میں اشتہاری ڈاکو ثابت ہوئے  ان سب کے سر ہمارے مارے گئے پتھروں سے پھٹے ہوئے تھے  نثار زیادہ خون بہ جانے کی وجہ سے بے ہوش ہو چکا تھا، جس کو شہر کے اسپتال لے کر جانے کے انتظامات کیے ہی جا رہے تھے، مگر اس نے ہمارے بازوؤں میں دم توڑ دیا  ان ڈاکوؤں نے طویل عرصے سے علاقے کے لوگوں کا جینا حرام کیا ہوا تھا  ان کی گرفتاری پر انعام مقرر تھا، جو حکومت نے ہم تینوں کو دیا  ہم نے وہ انعام نثار کے گھر والوں کو دے دیا  عدالت کے حکم پر ڈاکوؤں کو پھانسی و عمر قید کی سزا دے دی گئی  ہمارے گاؤں کے اسکول کا نام تبدیل کر کے نثار گورنمنٹ پبلک ہائی اسکول رکھ دیا گیا  سالہا سال گزرنے کے بعد آج بھی نثار کی تصویر اسکول کے مرکزی دروازے کے سامنے دیوار پر آویزاں ہے  ارباب اپنے گھر والوں کے ساتھ بیرونِ ملک چلا گیا  میں یہ واقعہ زندگی بھر نہیں بھول سکتا  
حبیب اشرف صبوحی  میرے بچپن کی بات ہے  ہمارے پڑوس میں ایک یتیم لڑکا صفدر اپنے چچا کے پاس رہتا تھا  پڑھنے لکھنے کا اسے بالکل شوق نہیں تھا  سارا دن پتنگ بازی اور دوسرے فضول کاموں میں گزارتا اور شرارتیں کرتا تھا  اس کے چچا اور ان کے گھر والے اس سے بہت پریشان رہتے تھے  میٹرک میں دو بار فیل ہونے کے بعد جب تیسری مرتبہ بڑی مشکل سے اس نے میٹرک پاس کیا تو اسے ایک دفتر میں نوکری دلوا دی گئی، چند سالوں کے بعد وہ اپنے چچا کے ہاں سے چلا گیا اور دوستوں کے ساتھ رہنے لگا  میری جب بھی اس سے ملاقات ہوتی تو وہ بڑی غیر سنجیدہ باتیں کرتا اور کوئی اچھا تاثر نہیں چھوڑتا تھا  بہت عرصے بعد سنا کہ اس نے شادی کر لی ہے  بیوی بچوں کو لے کر کبھی وہ ہمارے گھر بھی آتا، کبھی کسی تقریب میں اس سے ملاقات ہو جاتی تھی، لیکن اس نے کبھی یہ نہیں بتایا کہ اس کا عہدہ کیا ہے اور وہ کہاں کام کرتا ہے  جاری ہے  اس کے کپڑے نہایت سادہ اور باتیں بڑی دل فریب ہوتی تھیں  اس کے گھر جانے کا کبھی اتفاق نہیں ہوا  میرے علم میں یہی بات تھی کہ اس نے میٹرک سے زیادہ تعلیم حاصل نہیں کی، اس لئے یہی خیال تھا کہ وہ کہیں معمولی عہدے پر ملازم ہو گا  دن گزرتے رہے  ایک دن پتا چلا کہ چند مہینے پہلے راولپنڈی میں صفدر کی بہن کا انتقال ہو گیا تو میں نے سوچا صفدر سے تعزیت کی جائے  اس کے چچا سے گھر کا پتا معلوم کیا تو انھوں نے بتایا جم خانہ کلب کے سامنے واپڈا کے ملازمین کے گھر ہیں  وہیں جا کر کسی سے پوچھ لیں  جب میں وہاں پہنچا تو دیکھا کہ ایک طرف چھوٹے عملے کے کوارٹرز اور دوسری طرف اعلیٰ افسروں کی کوٹھیاں تھیں  میں چھوٹے اسٹاف کے کوارٹرز کی طرف گیا اور استقبالیہ سے صفدر کے گھر کا پتا معلوم کیا تو مجھے بتایا گیا کہ وہ بڑی کوٹھیوں کی طرف رہتے ہیں  میں اس طرف گیا اور وہاں کے استقبالیہ کلرک سے صفدر صاحب کا پتا معلوم کیا  اس نے انٹر کام پر صفدر صاحب سے رابطہ کیا اور میرے بارے میں بتایا  وہاں سے جواب آیا ان صاحب کو بھیج دو  جب میں اس کے گھر کے قریب پہنچا تو دیکھا کہ مین گیٹ پر لگی ہوئی تختی پر مرزا صفدر بیگ، ڈائریکٹر جنرل لکھا ہوا ہے  مجھے اپنی آنکھوں پر یقین نہیں آیا کہ جس شخص کو میں ایک معمولی ملازم سمجھ رہا تھا، وہ اتنا بڑا افسر تھا اور طبیعت میں اتنی سادگی اور انکسار  جب میں نے اس سے پوچھا کہ تم اتنے بڑے عہدے تک کیسے پہنچے، کیونکہ ہمارے زمانے میں تو صرف میٹرک پاس تھے  صفدر نے بتایا جب میں نے نوکری کی تو دفتر میں میرا ایک ساتھی تھا، جو دفتر کے کام سے جیسے ہی فارغ ہوتا تو کورس کی کتابیں پڑھنے میں مصروف ہو جاتا تھا  اس نے مجھے بتایا کہ وہ انٹر کا امتحان دے رہا ہے اور اس نے مجھ سے کچھ ایسی باتیں کیں کہ مجھے بھی پڑھائی سے دلچسپی ہو گئی  ہم دنوں نے ساتھ ہی انٹر کا امتحان دیا اور اچھے نمبروں سے پاس ہو گئے  اس کے بعد ہم مسلسل تعلیم حاصل کرتے رہے اور اللہ کا شکر ہے کہ آج میں اس مقام پر پہنچ گیا ہوں  میں نے اس سے کہا اتنے بڑے عہدے پر ہوتے ہوئے بھی تم نے کبھی تکبر نہیں کیا اور نہ اپنے عہدے کے بارے میں کسی کو بتایا  صفدر نے کہا میں ڈائریکٹر جنرل اپنے دفتر میں ہوں اور دفتر سے باہر وہی پرانا صفدر، ایک عام سا شخص، انسان اپنے اخلاق اور کردار سے پہچانا جاتا ہے، عہدے سے نہیں  میں یہ سوچتا ہوں کہ تعلیم سے انسان میں کتنی تبدیلی آ جاتی ہے  اس کردار کو میں کبھی نہیں بھلا سکا  
عشرت جہاں  چمن خالہ منفرد طبیعت کی مالک تھیں  نام کی طرح باغ و بہار شخصیت ہونے کے باعث وہ ہمیں بہت پسند تھیں  مہینے دو مہینے بعد جب بھی وہ آتیں تو خوشیاں بھی ہمارے گھر اُتر آتیں  ان کے دو بیٹے کہیں بڑے عہدے پر افسر تھے  وہ ہماری امی کی چچا زاد بہن تھیں، لیکن سگی بہنوں سے بڑھ کر مخلص تھیں  میں اسکول سے گھر آئی تو دروازے پر اندر سے آنے والی ان کی ہنسی کی آواز نے میری تھکن دور کر دی  میں ایک دم بھاگ کر گھر میں داخل ہوئی  بستہ ایک طرف رکھ کر ان سے لپٹ گئی  خالہ  اتنے دن بعد آئی ہیں آپ  صرف پچیس دن ہی تو گزرے ہیں بانو  وہ ہنستے ہوئے بولیں  صرف پچیس دن  میں نے بے یقینی سے گردن گھمائی  اتنی ہی میری یاد آ رہی تھی تو تم امی کے ساتھ آ جاتیں  جاری ہے  امی لے کر نہیں آتیں  چھوٹے بھائی عامر نے بھی شکایت کی  امی چائے کے بہانے اُٹھنے لگی تھیں کہ چمن خالہ بول پڑیں دیکھ لو نسیم  بچے شکایت کر رہے ہیں  ارے کبھی تو ہمارے گھر بھی آ جایا کرو  بچوں کو اسکول کی چھٹیوں کے بہانے بھیج دو، چند دن ہمارے پاس گزار لیں گے  روٹھے روٹھے سے لہجے میں کہہ رہی تھیں  بس اب بچوں کی شکایتوں کی پٹاری کھل گئی  ان کی باتوں پر نہ جاؤ چمن  اس ہفتے آنے کا ارادہ تھا، مگر تم خود چلی آئیں  امی جان نے صفائی پیش کی  ٹھیک ہے، اب میں اس وقت آؤں گی جب پہلے تم آؤ گی  انھوں نے اُنگلی لہرائی آپ لوگوں کا انتظار کرتے کرتے تھک گئی تو خود ہی آنا پڑا  اچھا بابا، ٹھیک ہے اگلی بار سہی  امی جان باورچی خانے سے بولیں  بانو  فٹا فٹ تیار ہو جاؤ  وہ پیار سے بولیں  کہاں جانا ہے خالہ  میں نے معصومیت سے پوچھا، ورنہ معلوم تو مجھے تھا ہی  کچھ خریداری کرنی ہے، اس لئے بازار جائیں گے  امی نے مجھے گھور کر دیکھنے کی کوشش کی، لیکن میں دوسری طرف دیکھنے لگی  خود کو انجان ظاہر کرتے جلدی سے بیگ اُٹھا کر اپنی جگہ پر رکھا، جوتے اُتار کر ریک میں سجائے اور ہاتھ منہ دھونے چل دی  گھر کے کپڑوں کا پوچھتے وقت امی جان سے آنکھیں چار ہو ہی گئیں  انھوں نے مجھے آنکھوں ہی آنکھوں میں تنبیہ کی  پھر چمن خالہ سے مخاطب ہوئیں، جو عامر کے ساتھ باتوں میں مشغول تھیں  چمن  کل بانو کا سائنس کا ٹیسٹ ہے یہ کہاں اپنا وقت ضائع کرے گی  آج اسے رہنے ہی دو  ان کی بات سن کر میرے چہرے کی خوشی ماند پڑنے لگی، پھر میں جلدی سے بولی امی جان  وہ ٹیسٹ اگلے ہفتے ہے، کل نہیں  تم چپ کرو  تیاری کرو گی تو ٹیسٹ دے سکو گی ناں  پاس یا فیل ہونا بعد کی بات ہے  امی جان ارے نسیم  تم بھی روایتی ماؤں کی طرح بچوں کے پیچھے ہی پڑ جاتی ہو  کچھ نہیں ہوتا  ہماری بانو بہت ذہین ہے، دیکھنا سو بٹا سو نمبر لے کر آئے گی  خالہ کوئی بات نہیں پھر سہی  میں مری مری آواز میں بولی  ارے، بن کباب انتظار کر رہا ہے، مجھے تو بڑی بھوک لگی ہے  یہ کہتے وہ اُٹھ کھڑی ہوئیں  بیٹھو گی تو کچھ بناؤں گی ناں  تم بھی تو ہوا کے گھوڑے پر سوار آتی ہو  امی بوکھلا گئیں  بس تم پکوڑوں کا آمیزہ تیار رکھنا  آ کر گرما گرم سب مل کر کھائیں گے  پھر انھوں نے میرا ہاتھ پکڑا اور باہر نکل گئیں  حسبِ معمول انھوں نے اچھی خاصی خریداری کر ڈالی  امی جان کے لئے ایک سوٹ، میرے لئے دو سوٹ، عامر کے لئے دو شرٹیں، ہمارے لئے اسٹیشنری کا سامان لیا اور کھانے پینے کے سامان سے لدے ہوئے ہم گھر پہنچے  مجھے شرمندگی محسوس ہونے لگی  امی جان نے خالہ چمن کو کئی بار ان لوازمات کے لئے منع کیا تھا، لیکن وہ کسی نہ کسی بہانے سے ہماری مدد کیا کرتی تھیں  گھر کے حالات ٹھیک نہیں تھے  ابو کو کبھی کام ملتا اور کبھی نہیں  امی جان نے مجھے اور عامر کو اچھی طرح سمجھایا تھا کہ ہم اپنی ضروریات اور خواہشات کا ذکر چمن خالہ یا کسی سے بھی نہ کیا کریں  صرف اللہ سے مانگنے والے بن جائیں  شاید اللہ نے چمن خالہ کو ہمارے لئے وسیلہ بنا کر بھیجا تھا کہ انھوں نے کافی حد تک ہماری تعلیم کا خرچ اُٹھا لیا تھا  قدم بہ قدم ان کی مدد اور رہنمائی کے باعث ترقی کرتے ہوئے اللہ نے ہمیں لینے والا نہیں، بلکہ دینے والا ہاتھ بنا دیا ہے  آج بھی چمن خالہ یاد آتی ہیں تو ہمارے ہاتھ ان کی مغفرت کے لئے اُٹھ جاتے ہیں  
ماہین زہرا  پرانے وقتوں کی بات ہے  ایک گاؤں میں ایک بیوہ اپنی بیٹی افشاں اور بیٹے افتخار کے ساتھ ایک چھوٹے سے گھر میں رہتی تھیں  وہ ہنسی خوشی زندگی گزار رہے تھے کہ ایک دن بیوہ عورت کا انتقال ہو گیا  افشاں اور افتخار بہت زیادہ دکھی ہو گئے  ایک ہفتہ سوگ منانے کے بعد انھیں وراثت کا خیال آیا  وصیت تو ان کی ماں نے کی نہیں تھی  انھوں نے گاؤں کے بڑے بوڑھوں سے مشورہ کیا  اس بوڑھی عورت کے پاس تھوڑی سی زمین تھی جس میں وہ فصل بوتی تھی اور ایک ڈبیا تھی جس میں قیمتی موتی تھے  بزرگوں کے فیصلے کے مطابق موتیوں کی ڈبیا افشاں کے حصے میں آئی اور فصل بونے کے لئے پوری زمین افتخار کے حصے میں آئی  اس فیصلے سے افشاں تو مطمئن تھی، لیکن افتخار اس بات کے خلاف تھا کہ اسے محنت کرنے کے لئے بس ایک زمین دی گئی جبکہ اس کی بہن کو بیٹھے بٹھائے قیمتی موتی مل گئے  جاری ہے  فیصلے کے خلاف تو وہ جا نہیں سکتا تھا، اس لئے خاموش رہا، لیکن وہ ان موتیوں کو حاصل کرنے کا پختہ ارادہ کر چکا تھا  افشاں نے موتیوں کا ہار بنا کر اپنے گلے میں پہن لیا تھا  وہ اسے ہر وقت پہنے رہتی اور رات کو سوتے وقت اس کو اُتار کر اپنے تکیے کے نیچے رکھ دیتی  ایک رات جب افشاں اپنے کمرے میں سو رہی تھی، افتخار دبے قدموں اس کے کمرے میں داخل ہوا اور موقع دیکھ کر تکیے کے نیچے سے وہ ہار اُٹھایا اور گاؤں سے دور جا کر جنگل میں ایک درخت کے نیچے مٹی میں دبا دیا، تاکہ کچھ دنوں بعد جب یہ معاملہ تھم جائے گا تو وہ اسے نکال کر بیچ دے گا  اگلی صبح جب افشاں اُٹھی تو ہار کو نہ پا کر بہت پریشان ہوئی  اس نے اسے ہر جگہ ڈھونڈا، لیکن ہار نہیں ملا  افتخار سے پوچھا تو اس نے لاعلمی کا اظہار کر دیا  اب تو وہ اور بھی پریشان اور فکر مند ہو گئی  اس نے گاؤں میں اعلان کروایا کہ جو شخص اسے اس کا ہار لا کر دے گا، وہ اس سے شادی کرے گی  گاؤں کے بہت سارے نوجوان اس سے شادی کرنا چاہتے تھے  اس ملک کا شہزادہ ارسلان ان دنوں بھیس بدل کر رعایا کا حال دیکھنے اس گاؤں میں آیا تھا  وہ شہزادہ بہت ایماندار اور عقلمند تھا  اسے افشاں کا ہار گم ہونے کا پتا چلا  ایک آدمی سے سارا ماجرا پوچھ لیا  اب اس کا پہلا شک افتخار پر گیا، کیونکہ وہ بہت پُرسکون تھا، جبکہ اس کی بہن کا اتنا قیمتی ہار گم تھا، پریشان تو اسے بھی ہونا چاہیے تھا  شہزادے نے افشاں کی مدد کا فیصلہ کیا، اس لئے وہ واپس محل نہیں گیا  گاؤں میں ہی رک گیا  رات کو افتخار اس ہار کو نکالنے کے لئے جنگل کی طرف جانے لگا  شہزادے نے اس کا تعاقب کیا  جیسے ہی افتخار نے زمین میں سے ہار نکالا، شہزادے نے اسے پکڑ لیا اور اسے افشاں کے پاس لے گیا  شہزادے نے اس کو سارا واقعہ بتایا کہ وہ اس ملک کا شہزادہ ہے  وہ افتخار کو سزا دینا چاہتا تھا، لیکن افشاں نے منع کر دیا  شہزادہ افشاں کی اس رحم دلی سے بہت متاثر ہوا  اپنی بہن کا یہ حسنِ سلوک دیکھ کر افتخار نے شرمندہ ہو کر بہن سے معافی مانگ لی  افشاں نے اسے معاف کر دیا  اپنے وعدے کے مطابق افشاں نے شہزادے سے شادی کر لی اور اس کے ساتھ محل چلی گئی  افتخار اب اسی چھوٹے سے گھر میں رہتا ہے اور اسی زمین پر کام کرتا ہے اور شہزادہ ارسلان اور شہزادی افشاں ہنسی خوشی زندگی گزار رہے ہیں اور وہ موتیوں کا ہار اب بھی افشاں کے گلے میں رہتا ہے  
وردہ افضل  بنٹی ایک بندر تھا جو اپنے ماں باپ کے ساتھ جنگل میں رہتا تھا  وہ تین بھائی تھے  بنٹی سب سے چھوٹا تھا  جنگل کے ایک درخت پر ان کا بسیرا تھا  وہ تینوں شام ہوتے ہی ندی کے کنارے کھیلنے چلے جاتے  جنگل سے کچھ فاصلے پر ایک سڑک تھی جو شہر کی طرف جاتی تھی  ماں نے بچوں کو خاص نصیحت کی کہ اس طرف کا کبھی رُخ نہ کریں  سب سے بڑا بھائی سمجھدار تھا اور ماں کی بات مانتا تھا،جبکہ بنٹی اور منجھلا بھائی ماں کی باتوں پر دھیان نہیں دیتے تھے  ایک دن تینوں بھائی ندی کنارے کھیل رہے تھے،بڑا بھائی درخت سے پھل توڑنے میں مصروف تھا کہ منجھلے بھائی نے سڑک کی طرف اشارہ کیا  دونوں بڑے بھائی کی نظروں سے بچ کر سڑک کی طرف آ گئے  ابھی وہ دونوں آگے جانے کا سوچ ہی رہے تھے کہ اچانک ایک تیز رفتار جیپ وہاں آئی اور کسی نے بنٹی کو پکڑ کر جیپ میں ڈال کر لے گئے  جاری ہے  منجھلا بھائی یہ سارا منظر دیکھ کے ہکا بکا رہ گیا  جب بنٹی کو ہوش آیا تو اس نے خود کو ایک پنجرے میں بند پایا  اس نے آس پاس نظر دوڑائی ہر جگہ پنجرے ہی پنجرے تھے،جن میں مختلف جانور قید تھے  وہ ایک خوبصورت باغ نما جگہ تھی،جہاں لوگوں کا بڑا ہجوم تھا  بعد میں اسے پتا چلا کہ وہ ایک چڑیا گھر میں ہے  اس کے پنجرے میں اور بھی بندر تھے  وہ سب بھی اپنے گھر والوں سے بچھڑے ہوئے تھے  پہلے تو بنٹی بہت اُداس ہوا  اسے گھر کی یاد ستانے لگی،پھر اسے ماں کی وہ نصیحت یاد آئی  کاش  میں ماں کی بات مان لیتا  باقی بندروں نے اسے تسلی دی کچھ ہی ہفتوں میں وہ سب بھول گیا اور وہ خوشی خوشی رہنے لگا،کیونکہ اس کی باقی بندروں سے اچھی دوستی ہو گئی  اب اس نے اسی جگہ کو اپنا گھر مان لیا تھا  
یاسر فاروق  بہت عرصہ پہلے کی بات ہے کہ آبادی سے دور ایک پرانا ویران گاؤں تھا  اس میں گھر، گلیاں اور دکانیں سب خالی اور ویران تھیں  کھڑکیاں اور سیڑھیاں ٹوٹی ہوئی تھیں  یہ جگہ چوہوں کے بھاگنے کودنے اور غل مچانے کے لئے بڑی عمدہ تھی  اس گاؤں میں چوہے صدیوں سے رہ رہے تھے  انہیں اس گاؤں میں کسی کے آنے جانے سے کوئی فرق نہیں پڑتا تھا  چوہوں کے لئے یہ ایک بہترین دور تھا  انہوں نے ان پرانے گھروں اور عمارتوں میں سرنگیں بنائیں  بھول بھلیاں بنائیں  ان کے تو یہاں مزے تھے  وہ یہاں کھل کر موج مستی، دعوتیں اور پارٹیاں کرتے تھے  اور یوں وقت گزرتا گیا  ایک دن ہاتھیوں کا ایک بہت بڑا غول، جن کی تعداد درجنوں میں تھی، گاؤں سے گزرتے ہوئے مغرب کی جانب ایک بڑی جھیل کی طرف بڑھ رہا تھا  جاری ہے  تمام ہاتھی چلتے چلتے سوچ رہے تھے کہ اس جھیل کے ٹھنڈے پانی میں تیرنے میں کتنا مزہ آئے گا  وہ نہیں جانتے تھے کہ جب وہ گاؤں سے گزر رہے تھے تو ان کے قدم چوہوں کی بنائی ہوئی سرنگوں اور بھول بھلیوں کو روند گئے تھے  ہاتھی بڑی گڑ بڑ کر گئے تھے  چوہوں نے فوراً میٹنگ بلائی  اگر ان کا غول واپس دوبارہ ادھر سے گزرا تو ہم برباد ہو جائیں گے  ایک چوہا پکارا  ہم انہیں اب موقع ہی نہیں دیں گے  ایک اور پکارا  اب کچھ دلیر چوہوں کے ایک گروپ نے ان ہاتھیوں کے قدموں کے نشانات کا جھیل تک پیچھا کیا  وہاں انہیں ہاتھیوں کا بادشاہ ملا  بادشاہ کے سامنے جھکتے ہوئے، ایک چوہا، باقی سب کی نمائندگی کرتے ہوئے بولا  بادشاہ سلامت  یہاں سے ہماری چوہوں کی آبادی زیادہ دور نہیں ہے  یہ اسی پرانے ویران گاؤں میں ہے جس سے آپ گزر کر آئے ہیں  آپ کو یاد ہو گا  مجھے یاد ہے  ہاتھی بادشاہ نے کہا  ہم ہاتھی ہیں  ہمیں نہیں معلوم ہوا کہ وہاں چوہوں کی آبادی موجود ہے  واہ  آپ کو نہیں معلوم تھا  اس چوہے نے طنز سے کہا  آپ کے ریوڑ نے ان بہت سے گھروں کو برباد کر دیا ہے جہاں ہم سینکڑوں سالوں سے رہ رہے ہیں  اگر آپ اسی انداز سے واپس لوٹے تو یقینا ہمارا تو خاتمہ ہی ہو جائے گا  ہماری ایک عرض سنیں  کیا آپ واپس جانے کے لئے کوئی دوسرا راستہ اختیار نہیں کر سکتے  کیا معلوم کسی دن ہم چوہے بھی آپ کی کچھ مدد کر سکیں  ہاتھی بادشاہ نے دل ہی دل میں مسکرا کر سوچا  لو سنو  یہ چھوٹے چوہے کبھی ہاتھی کی مدد کیسے کر سکتے ہیں  لیکن اسے افسوس ہوا کہ اس کے ریوڑ نے چوہوں کے گاؤں کو بے دھیانی میں کچل ڈالا ہے  اس نے کہا ٹھیک ہے  تمہیں پریشان ہونے کی ضرورت نہیں  میں ریوڑ کو دوسرے راستے سے گھر لے جاؤں گا  اسی دوران قریبی بادشاہ نے اپنے شکاریوں کو حکم دیا کہ وہ جتنے ہاتھیوں کو پکڑ سکتے ہیں پکڑ لیں  یہ جان کر کہ ہاتھی دور دور سے اس بڑی جھیل میں تیرنے کے لئے آتے ہیں، بادشاہ کے شکاریوں نے وہاں پانی میں جال لگا دیے  جیسے ہی ہاتھی بادشاہ اور اس کے ریوڑ نے اس جھیل میں چھلانگ لگائی، وہ سارے اس جال میں پھنس گئے  دو دن بعد شکاریوں نے ہاتھی بادشاہ اور اس کے ریوڑ کو بڑی بڑی رسیوں سے کھینچ کر جھیل سے باہر نکالا اور انہیں جنگل کے مضبوط درختوں سے باندھ دیا  جب شکاری چلے گئے تو ہاتھی بادشاہ سوچنے لگا  کیا کیا جائے  وہ سب درختوں سے بندھے ہوئے تھے سوائے ایک ہاتھی کے  وہ آزاد تھا کیونکہ اس نے جھیل میں چھلانگ نہیں لگائی تھی  ہاتھی بادشاہ نے اسے پکارا  اس نے اسے کہا کہ وہ فوراً ویران گاؤں جائے اور چوہوں کو یہاں لائے  جب چوہوں کو پتہ چلا کہ ہاتھی بادشاہ اور اس کا ریوڑ اس مصیبت میں ہے تو وہ جھیل کی طرف بھاگے  بادشاہ اور اس کے ریوڑ کو بندھے ہوئے دیکھ کر وہ تیزی سے رسیوں کے پاس پہنچے اور اپنے تیز دانتوں سے انہیں کترنے لگے  وہ رسیاں کترتے جا رہے تھے اور ہاتھی آزاد ہوتے جا رہے تھے  انہوں نے جلد ہی موٹی رسیاں کتر دیں اور تمام ہاتھی رسیوں سے آزاد ہو گئے  تمہارا بہت بہت شکریہ  تم نے ہم سب کو آزاد کیا  بادشاہ ہاتھی نے کہا  ہاتھیوں کے ریوڑ نے گھر واپسی کا نیا راستہ اختیار کیا اور چوہوں کی برادری آنے والے کئی سالوں تک زندہ رہی  
نازیہ آصف  اس نے غور کیا تو یہ آواز مچھلی نما چیز سے آ رہی تھی  ایسے محسوس ہوتا تھا کہ جیسے وہ کھلونا نما مچھلی کچھ کہہ رہی ہو  وہ اسی الجھن میں تھا کہ باہر سے خالہ ستو کی آواز آئی بیٹا تیمور، یہ میری ٹارچ کی روشنی بہت کم ہو گئی ہے شاید اس کے سیل کمزور ہو گئے ہیں اگر تمہارے پاس دو فالتو سیل ہوں تو مجھے دے دو  تیمور نے ٹب واپس چارپائی کے نیچے کیا اور شہر سے لائے ہوئے دو سیل خالہ کو دے دیئے  اور واپس آ کر اب پھر وہ اس مچھلی نما چیز کو الٹنے پلٹنے لگ گیا  اسی طرح اس کا ہاتھ لگا کہ ایک جگہ سے کوئی پرزہ پیچھے ہٹا اور اندر سے دو سیل باہر گر گئے  جیسے ہی سیل گرے تیمور کے ذہن میں فوراً ایک خیال آیا اور اس نے جلدی سے دوسرے دو سیل اپنے تھیلے سے نکالے اور ان بوسیدہ سیلوں کی جگہ اس مچھلی کے اندر فٹ کر دیئے  جاری ہے  نئے سیل فٹ ہوتے ہی مچھلی کی آواز اونچی ہو گئی اور مزے کی بات یہ ہوئی کہ اسے بھی سمجھ آنے لگی  مچھلی رک رک کر کہہ رہی تھی کہ ساحل  پہ  یومِ آزادی  سمندر  کچرا  ستر  فیصد اضافہ  تیمور چونک گیا  یعنی اس کے کہنے کا مطلب یہ تھا کہ پچھلے ہفتے ساحل پہ جو یوم آزادی منایا گیا اس سے سمندر میں کچرے کی سطح میں مزید ستر فیصد اضافہ ہو گیا ہے  تیمور پہلے بھی لوگوں کے ساحل پہ گند پھیلانے سے پریشان تو رہتا تھا مگر اب تو حد ہی ہو گئی تھی  اب اسے سمجھ آ رہی تھی کہ یہ کیا چیز ہے اس نے ایک بار شہر منڈی میں سمندری روبوٹ کی بات سنی تھی کہ جو سمندر کے اندر کی خبریں بھی دے گا  اسے اندازہ ہو گیا کہ یہ یقینا وہی روبوٹ ہے  چند دن میں طوفان تھم گیا  ماہی گیر واپس سمندر میں جانے لگ گئے  تو تیمور کو ایک دن ایک خیال سوجھا اس نے ایک لمبی رسی لے کر مچھلی کے سر کے اس پاس مضبوطی سے باندھ لی اور سمندر میں جا کر اسے پانی میں ڈال کر رسی کا دوسرا سرا کشتی کے ساتھ باندھ لیا  اس رات واپس آ کر رات کے وقت فارغ ہو کر اس نے اس مچھلی کو پھر نکالا، بٹن ذرا سا دبایا تو مچھلی بولی،اتوار  دن  دس فیصد  اب تیمور کو ایک آئیڈیا سوجھا  وہ شہر گیا تو اس نے منڈی میں مینیجر کو ساری بات بتائی  پہلے تو مینیجر نے یقین نہیں کیا مگر جب اس نے اعداد و شمار بتائے تو کسی حد تک اسے بھی یقین آ گیا  وہ تیمور کو لے کر اخبار کے دفتر چلا گیا  اور اخبار کے ایڈیٹر کو تسلی سے ساری بات بتائی  ایڈیٹر بھی حیران تھا کہ یہ وہی اعداد و شمار تھے جو انھوں نے چند دن پہلے جاری کئے تھے  ایڈیٹر نے کہا کہ چند دن بعد عید ہے عید کے دن بھی مچھلی کو سمندر میں ڈال کر تجربہ کیجئے پھر مجھے بتائیے  مینیجر اور تیمور نے وعدہ کیا کہ ٹھیک ہے  اور عید پہ جو اعداد و شمار مچھلی نے بتائے، اس ایڈیٹر نے بھی وہی چھاپ دیے  اور اگلے دن ان کی اس وقت حیرت کی انتہا نہ رہی جب،ٹھیک وہی اعداد و شمار کسی بین الاقوامی میگزین نے بھی بتائے  اب ایڈیٹر بھی حیران تھا کہ وہ مچھلی کیا ہے  اگلے دن ایڈیٹر اور منڈی کا مینیجر خود تیمور کے گھر آ گئے اور مچھلی نما چیز کو دیکھنے  مینیجر نے بھی اسے دیکھ کر کہا کہ یہ روبوٹ ہے اور ہمیں یہاں کسی اتھارٹی کو خبر کرنی چاہیے  تیمور بھی اس بات سے متفق تھا اگلے دن وہ تینوں مچھلی کو لے کر سمندر کا کنٹرول سنبھالنے والی کمیٹی کے دفتر میں چلے گئے  وہاں جب کمیٹی کے اہلکاروں نے دیکھا کہ یہ تو وہی روبوٹ ہے جو چند دن پہلے تجربے کے لئے سمندر کی تہہ میں بھیجا تھا مگر کسی خرابی کی وجہ سے اس کا رابطہ ان سے نہیں رہ پایا تھا  اہلکار تو اس کے لئے بہت پریشان تھے ممکن تھا کہ ان کی نوکری بھی چلی جاتی، کہ یہ روبوٹ ایک ملک نے تحفہ دیا تھا جو ہر روز سمندر کی تہہ میں بڑھتی ہوئی آلودگی اور کچرے کی مقدار سے برابر آگاہ کرتا رہتا تھا  کچرے اور آلودگی کے خاتمے کے لئے اس کی درست مقدار معلوم کرنا ازحد ضروری تھا  یہ روبوٹ کچرے کے تناسب کے ساتھ ساتھ کئی طوفانوں کی بھی پیشگی خبر دے سکتا تھا  تیمور کی اس کاوش کو بہت سراہا گیا اور اگلے دن اسے انعام دینے کے لئے ایک تقریب بھی منعقد ہوئی  جس میں تیمور نے کہا کہ میں اپنے ہم وطنوں سے ایک بات کہنا چاہتا ہوں کہ جب تک ہم اپنی سرزمین اور ساحل صاف نہیں رکھیں گے ہمارے روبوٹ اور ترقی کی کوششیں اسی طرح رائیگاں جاتی رہیں گی  ترقی یافتہ ممالک تو روبوٹ کی مدد سے ہزاروں میل دور بیٹھ کر انسانی جسم کے آپریشن بھی کر رہے ہیں اور ہم ابھی یہ ضروری ٹیکنالوجی دوست ممالک سے ہی مانگ رہے ہیں  روبوٹ اب زندگی کا حصہ ہیں لہٰذا یہ ضروری ہے کہ ہم تعلیم ٹیکنالوجی کو فروغ دیں ورنہ ہم دوسرے ملکوں سے بہت زیادہ پیچھے رہ جائیں گے  تیمور کو بہت سا انعام بھی ملا اور اس کی ماں کو سرکاری طور پہ شہر کے بڑے ہسپتال منتقل کر دیا گیا جہاں امریکہ کے بہترین روبوٹس نے آن لائن اس کی ماں کی کمر کا آپریشن کیا  جس سے وہ بالکل ٹھیک بھی ہو گئی  
نازیہ آصف  تیمور نے اگلے چوبیس گھنٹوں کے لئے ضرورت کی ہر چیز ماں کے بستر کے پاس ایک میز پر رکھی اور ماں کے پاس بیٹھ گیا  ماں نے مندی آنکھیں کھول دیں،تو تیمور نے ماں کا ہاتھ اپنے ہاتھوں میں لے کر چوما اور ماں کے چہرے پہ مسکراہٹ پھیل گئی  ماں کے لب ہلے اور تیمور سمجھ گیا کہ ماں اسے دعائیں دے رہی تھی  اس نے ماں کے گال پہ ہاتھ رکھتے ہوئے ماں کو سمجھایا کہ ماں جی خبروں میں سن رہے ہیں کہ کل سے سمندری طوفان آ رہا ہے جس کی وجہ سے اگلے کئی روز تک سمندر میں جا کر مچھلی نہیں پکڑی جا سکے گی،اس لئے میں آج رات واپس نہیں آؤں گا بلکہ زیادہ ساری مچھلی جمع کروں گا تاکہ اگلے چند روز تک کے لئے آپ کی دوا اور خوراک میں کمی نہ آ سکے  تیمور کی بات ختم ہوئی تو ماں کے چہرے پہ مسکراہٹ اور آنکھوں کے گیلے کناروں سے اسے سمجھ آ گئی کہ ماں اس کی بات سمجھ رہی ہے  جاری ہے  اس نے ماں کو بتایا کہ اس کی ہمسائی خالہ ستو اس کے پاس اس کی خبر گیری کے لئے آتی رہے گی میں اسے بتا جاؤں گا  ماں کو ساری باتیں سمجھا کر تیمور نے اپنی راہ لی اور ساحل پہ جا کر اللہ کا نام لے کر اپنی کشتی سمندر میں ڈال دی  اور بھی کئی ملاح اپنی کشتیاں سمندر میں ڈال کر رزق حلال کمانے کی کوشش میں مصروف تھے  سمندر میں پھرتے پھیراتے دوپہر اور پھر شام ہو گئی تھی  تیمور نے اپنی کشتی میں کافی مچھلی جمع کر لی تھی  سب ماہی گیر گھروں کو لوٹ رہے تھے  تیمور بھی کشتی کو ساحل پہ لے آیا  اپنی کشتی میں رکھی پوٹلی سے نکال کر سادہ سا کھانا کھایا اور اپنے باپ کو بھی یاد کیا جب وہ آٹھویں کلاس میں تھا کہ اس کا باپ چل بسا تھا اور ماں ایک اچانک بیماری کا شکار ہو کر بستر سے لگ گئی تھی  اسے یقین تھا کہ خالہ ستو نے یقینا ماں کو کھانا کھلا دیا ہو گا  خالہ ستو تیمور کی ماں کی سہیلی تھی مگر اب اس کی بیماری کے بعد سے اس کی تیماردار بھی بن چکی تھی  تیمور جب بھی کہیں جاتا خالہ ستو اپنی دوستی کا حق ادا کرتے ہوئے اس کی ماں کا ہر طرح سے خیال رکھتی تھیں  تیمور کھانا کھا کر لیٹ گیا مگر وہ دل میں دعا کر رہا تھا کہ یا اللہ پاک  میری مدد کر،کہ میں اپنی ماں کا علاج کروا سکوں اور وہ تکلیف سے نکل آئے  ابھی تھوڑی دیر گزری تھی کہ کوسٹ گارڈ نے سیٹی بجا کر اسے یہاں سے چلے جانے کا کہا  مگر تیمور خاموشی سے لیٹا رہا  کافی دیر گزر گئی تھی  تیمور بھی تھک چکا تھا مگر اسے پتہ تھا کہ اگر میں بھی گھر چلا گیا تو پتہ نہیں کتنے دن کاروبار سے ناغہ ہو جائے اور اگر پیسہ نہ ہوا تو ماں کی دوائیاں کہاں سے آئیں گی  اس فکر نے اسے ہمت دی اور اس نے کشتی پھر سمندر میں ڈال دی  رات کی تاریکی میں چاند چمک رہا تھا جس کی کرنیں سمندر کی لہروں پہ کھیل رہی تھیں  مگر تیمور اپنے کام میں مصروف تھا کہ باپ کی موت کے بعد وہی ماں کا اور ماں اس کا سہارا تھی  اس نے کافی ساری مچھلی جمع کر لی تھی اور اب اس کا رخ ساحل کی طرف تھا کہ کوسٹ گارڈ گھنٹیاں بجا بجا کر سمندر میں موجود اکا دکا ماہی گیروں کو واپس آنے کی ہدایت کر رہے تھے کہ شام تک سمندر طوفان سے پاگل ہو جانے والا تھا  اس نے آخری بار جب جال پانی سے باہر نکالا تو اس نے صبح صادق کی ہلکی سی روشنی میں دیکھا کہ ایک مچھلی کی دم میں کچھ چمک رہا تھا  اس نے اپنا وہم سمجھتے ہوئے اسے بھی مچھلیوں کے ڈھیر پہ ڈالا اور چھابڑا اٹھا کر گدھا گاڑی پہ رکھا اور کشتی کو ساحل پہ مضبوطی سے باندھ دیا  جاری ہے  
سمیرا نیاز صدیقی  اقبال صاحب اور ان کی اہلیہ نسرین اپنی تینوں بیٹیوں ثنا، فوزیہ اور نور کے ہمراہ دو کمروں کے کرائے کے مکان میں منتقل ہو گئے تھے  اس سے پہلے وہ اپنے بھائیوں کے ساتھ آبائی گھر میں رہتے تھے، لیکن وقت کے ساتھ خاندان بڑا ہوا تو سب نے باہمی مشورے سے مکان بیچنے کا فیصلہ کیا  بڑے بھائیوں نے تو نیا گھر خرید لیا، لیکن اقبال صاحب نے دکان خریدنے کو ترجیح دی  کافی عرصے دکان پر کام کرنے کی وجہ سے انھیں کام کا اچھا تجربہ ہو گیا تھا  ان کی رائے تھی کہ معقول آمدنی ہو تو مکان بھی بن جاتا ہے  رات کے کھانے کے بعد ان کی اہلیہ نے بچیوں کے اسکول کا مسئلہ اُٹھایا، کیونکہ پہلے والا اسکول اب کافی دور ہو گیا تھا  میں کل ہی بچیوں کے لئے اچھا سا اسکول ڈھونڈتا ہوں  جاری ہے  ان کا وقت بالکل ضائع نہیں ہونا چاہیے  اقبال صاحب بولے  تھوڑی دیر میں اقبال صاحب کے بھائی اور بھابھی ان سے ملنے آ گئے  باتوں باتوں میں بچیوں کے اسکول کا ذکر بھی آیا  ارے بھئی  بچیوں کے لئے اچھے اسکول کی کیا ضرورت ہے بھلا  کسی بھی عام سے اسکول میں داخل کرا دو  پڑھ لکھ کر افسر تھوڑی بن جائیں گی  شادی کر کے دوسرے گھر ہی تو جانا ہے  اگر کوئی بیٹا ہوتا تو بات سمجھ میں بھی آتی  کم از کم کاروبار میں تمہارا ہاتھ تو بٹاتا  لڑکیوں پر اتنے پیسے خرچ کرنا تو سراسر بے وقوفی ہے  بھائی نے انتہائی لاپرواہی سے اپنی رائے کا اظہار کیا  بھائی صاحب  یہ آپ کیسی باتیں کر رہے ہیں  اقبال صاحب حیرانی سے بولے  ٹھیک ہی تو کہہ رہے ہیں تمہارے بھائی  بیٹیوں کو تو ویسے بھی پرائے گھر جانا ہوتا ہے تو کیا ضرورت ہے ان پر اتنے پیسے خرچ کرنے کی  اب دیکھو نا ہمارے ما شاء اللہ  چار بیٹے ہیں  تھوڑا بہت پڑھ لکھ لیں گے تو اپنے والد کے ساتھ کاروبار سنبھال لیں گے اور ویسے بھی آج کل تعلیم حاصل کرنے کا کیا فائدہ  ملازمت تو ملتی نہیں ہے  بہتر یہی ہے کہ پیسے بچا کر رکھیں  بھابھی نے تو اپنی دانست میں بڑی دور اندیشی کی بات کی تھی  بچیوں کی ماں سے رہا نہ گیا اور وہ بھی بول پڑیں بھابھی  اچھی تعلیم تو لڑکے اور لڑکیوں دونوں کے لئے ضروری ہے  اگر اچھی تعلیم ہو گی تو وہ کاروبار ہی نہیں معاشرے میں بھی کامیاب ہوں گے  بھابھی  آج کل یہی بچے ملازمت کی تلاش میں جوتیاں چٹخاتے پھرتے ہیں  اب آپ ہی بتائیں کیا فائدہ ایسی تعلیم کا جس سے پیٹ بھی نہ بھر سکے  لیکن میں بچوں کو اچھی تعلیم دلوانے کے حق میں ہوں اور اس سے پیچھے نہیں ہٹوں گا  اقبال صاحب نے دو ٹوک الفاظ میں کہا  جیسی تمہاری مرضی اقبال  ہم تو جتنا سمجھا سکتے تھے تمہیں ہم نے سمجھا دیا  اب تم جانو، تمہارا کام جانے  بھائی صاحب نے بحث ختم کرتے ہوئے کہا  ان لوگوں کے جانے کے بعد اقبال صاحب کی اہلیہ ان سے شکایت کرنے لگیں آخر آپ کے گھر والے بچیوں کی تعلیم کے اتنے خلاف کیوں ہیں  کیا ملتا ہے انھیں ایسی باتیں کر کے  مجھے تو غصہ آ رہا ہے ان کی سوچ پر  بیگم  تم کیوں پریشان ہوتی ہو  ان باتوں کو نظر انداز کر دیا کرو  کل جب یہ بچیاں پڑھ لکھ کر ہمارا فخر بنیں گی تو یہی لوگ ان کی تعریفیں کرتے نہیں تھکیں گے  وقت بہترین جواب ہوتا ہے  تم بس صبر کرو  وقت گزرتا رہا  اقبال صاحب کی بچیاں تعلیم کے میدان میں آگے بڑھتی رہیں  فوزیہ کو ادب سے خاص لگاؤ تھا  اس نے کم عمری میں ہی انگریزی شاعری میں نام بنا لیا  ساتھ ساتھ میڈیکل کی تعلیم بھی جاری رکھی اور پھر فوج میں ایک قابل ڈاکٹر بن گئی  ثنا بھی پڑھ لکھ کر بینک کے اعلیٰ عہدے پر فائز ہو گئی  نور کو وکالت میں دلچسپی تھی تو اقبال صاحب نے اس کا داخلہ شہر کے بہترین لاء کالج میں کرا دیا جہاں وہ تھرڈ ایئر کی طالبہ تھی  کل تک جن بچیوں کی تعلیم کی مخالفت کی جا رہی تھی آج وہ اپنے خاندان کا فخر بن گئی تھیں  ہر کوئی اقبال صاحب اور ان کی بیگم کی اعلیٰ ترتیب کی تعریف کرتا تھا  پھر ایک دن اقبال صاحب کے بھائی اور بھابھی ان سے ملنے آئے  وہ کچھ پریشان لگ رہے تھے  اقبال  تم نے اور نسرین نے جو کہا وہ کر کے دکھا دیا  ہماری لاکھ مخالفت کے باوجود تم نے بچیوں کی تعلیم و تربیت میں کوئی کسر نہیں چھوڑی  آج میں تمہارے اور ثنا کے پاس ایک خاص کام سے آیا ہوں  بھائی صاحب  ہم نے تو بس اپنا فرض ادا کیا  آپ کہیے  ہم سے جو ہو سکا،ضرور کریں گے، ان شاء اللہ  اتنی دیر میں ثنا بھی چائے لے کر آ گئی  اصل میں تمہیں تو معلوم ہی ہے کہ آج کل کاروبار کے حالات کچھ ٹھیک نہیں  بھائی صاحب نے کہنا شروع کیا اب بچوں کی بھی شادی ہو گئی ہے، ایسے میں ایک دکان سے گزارہ کرنا مشکل ہو گیا ہے  میں چاہ رہا تھا کہ ثنا بیٹی اپنے بھائیوں کو کہیں ملازمت پر لگوا دے  ماشاء اللہ  ہماری بیٹی اتنے بڑے عہدے پر کام کر رہی ہے اور پھر اس کے تعلقات بھی ہیں  بھائی صاحب نے بڑی لجاجت سے بات مکمل کی  وہ تو ٹھیک ہے تایا ابو  ثنا کہنے لگی مگر آپ کے بچوں نے تو تعلیم مکمل ہی نہیں کی  صرف میٹرک کر کے چھوڑ دیا  اب ایسے میں اچھی نوکری ملنا تو مشکل ہے،لیکن آپ فکر نہ کریں  میں کوشش کرتی ہوں،ان شاء اللہ  سب بہتر ہو جائے گا  ثنا نے تایا ابو کو تسلی دیتے ہوئے کہا  اقبال صاحب کی بھابھی کچھ شرمندہ سی ہو رہی تھیں  ویسے ہم نے اپنے بچوں کے ساتھ اچھا نہیں کیا  وہ کہنے لگیں تعلیم بیچ میں ختم کروا کر ہم نے انھیں کاروبار میں لگا دیا  اگر وہ بھی تعلیم جاری رکھتے تو آج کچھ بن جاتے  یہ تو صرف تم اور نسرین ہی تھے جو ہر مشکل برداشت کر گئے، لیکن بچیوں کی تعلیم پہ فرق نہیں آنے دیا  تعلیم کا جو چراغ تم دونوں نے روشن کیا ہے، ہم اب اسے کبھی بجھنے نہیں دیں گے  بھابھی کی اس بات پر سبھی خوشی سے مسکرانے لگے  اقبال صاحب نے مسکراتے ہوئے اپنی بیگم کی جانب دیکھا جو وقت کے اس جواب سے مطمئن نظر آ رہی تھیں  
آمنہ خورشید  میرے سوہنے موہنے بچو  یہ کہانی ہے ایک ننھے سے خرگوش کی جس کا نام گوگو تھا  وہ ایک جنگل میں سبز ٹیلے کے اندر رہا کرتا تھا  اس کا گھر بہت پیارا تھا  گھر کی باہر والی دیواریں لکڑی کی تھیں  ان پر سبز پینٹ تھا اور گول سی چھت جو شاخوں کو جوڑ کر بنائی گئی تھی، سرخ رنگ کی تھی  دور سے دیکھنے میں گوگو کا گھر کوئی بڑا سا مشروم معلوم ہوتا تھا  ایک دن گوگو صبح کی سیر کو نکلا  وہ اُچھلتے کودتے پتھروں پر سے چھلانگیں لگاتا چلا جا رہا تھا کہ اچانک اس کی نظر ایک چھوٹی سی ڈبی پر پڑی  یہ کیا ہے  گوگو نے حیرت سے دیکھا  چوں چوں  یہ ماچس ہے  اوپر درخت پر سے آواز آئی  گوگو نے سر اُٹھا کر اوپر دیکھا  ایک موٹی سی چڑیا اپنے گھونسلے کے اندر بیٹھی کہہ رہی تھی  جاری ہے  کل رات جو لوگ جنگل سے گزرے تھے وہ یہ ماچس یہیں درخت کے نیچے بھول گئے ہیں  ہاں تو  اس سے کیا کرتے ہیں  گوگو نے حیرانی سے ڈبی کو ہلایا  اس سے آگ لگاتے ہیں  میں نے خود دیکھا تھا  وہ اس میں سے ایک چھوٹی سی لکڑی کو ڈبی سے رگڑتے ہیں تو آگ کا شعلہ نکلتا ہے  چڑیا نے بتایا  وہ اب گھونسلے سے نکل کر سب سے نیچے والی شاخ پر آ کر بیٹھ گئی تھی  میں بھی اس سے چولہا جلاؤں گا اور گاجر کا سوپ گرم کروں گا  آہا  گوگو نے کہا اور تیزی سے چھلانگیں لگاتا واپس چلا گیا  اس نے چڑیا کی پوری بات بھی نہ سنی  گوگو جب گھر آیا تو اس کی امی گھر پر نہیں تھی  وہ ہر روز کی طرح گاجریں لینے بھالو میاں کی دکان پر گئی ہوئی تھیں  گوگو خرگوش کچن میں آیا، اس نے ایک چھوٹی سی دیگچی چولہے پر رکھی  اس میں کل کا بچا ہوا سوپ تھا  گوگو نے ماچس میں سے ایک اسٹک نکالی اور اسے چولہے کے قریب کیا  لیکن یہ کیا  چولہا تو آگ پکڑ ہی نہیں رہا تھا  اسٹک پر لگی ہوئی آگ گوگو کے ہاتھ پر لگنے لگی تو اس نے گھبرا کر اسٹک کھڑکی سے باہر پھینک دی  پھر اس نے دوسری اسٹک نکالی پھر تیسری،چوتھی لیکن چولہا کسی طرح بھی آگ نہیں پکڑ رہا تھا  گوگو آگ لگی ہوئی اسٹکس کھڑکی سے باہر پھینکتا رہا  تھوڑی دیر بعد دروازے پر دستک ہوئی  گوگو نے دروازہ کھولا  امی اندر آئیں تو انہیں کچھ جلنے کی بو آئی  گوگو  کیا تم کچن میں گئے تھے  ہاں  نہیں وہ  اس نے بتانے کی کوشش کی لیکن خرگوش کی امی بہت جلدی میں تھیں  وہ کچن میں تیز قدموں سے آئیں اور جلدی سے سارے چولہے چیک کیے  کچھ بھی نہیں چل رہا تھا  سب ٹھیک تھا  ہاں سوپ والی دیگچی شیلف پر پڑی تھی  گوگو  تم سوپ گرم کرنا چاہ رہے تھے  گوگو نے کوئی جواب نہ دیا  وہ جلدی سے کچن سے باہر چلا آیا  اسے کچھ سمجھ نہیں آ رہا تھا کہ وہ امی کو کیسے بتائے  امی جب کمرے میں آئیں تو گوگو کمرے میں خاموش بیٹھا تھا  امی کے ہاتھ میں سوپ کا پیالہ تھا  انہوں نے سائیڈ ٹیبل پر پیالہ رکھا اور کہنے لگیں  میرے پیارے بیٹے  میں نے ماچس کھڑکی سے باہر گری ہوئی دیکھ لیں ہیں  خدا نہ کرے چولہا جل جاتا تو تمہیں آگ بھی لگ سکتی تھی  گوگو یہ سن کر بہت شرمندہ تھا  ابھی تم چھوٹے ہو  جب تم بڑے ہو جاؤ گے تو خود سے چولہا جلانا سیکھ جاؤ گے  خرگوش امی اچانک کچھ سونگھتے ہوئے بولیں  یہ  یہ کیا جلنے کی بو آ رہی ہے  اوہ خدایا  امی جلدی سے بھاگتے ہوئے کمرے سے نکل گئیں  بچو  اصل میں ہوا یہ تھا جب گوگو خرگوش نے جلتی ہوئی تیلیاں کھڑکی سے باہر پھینکیں تو گھاس میں آگ لگ گئی  وہ آگ گوگو کے گھر کی دیواروں تک پہنچی  لکڑی دھڑا دھڑ جلنے لگی  ہیلو  ہیلو  جلدی پہنچیں ہاتھی میاں  گوگو کی امی ہاتھی میاں کو فون کر چکی تھیں  ہاتھی میاں جو جنگل کے فائر بریگیڈ تھے، اپنے کئی ساتھیوں کے ساتھ گوگو کے گھر کے باہر پہنچ گئے  وہ اپنی سونڈوں میں تالاب کا بہت سارا پانی بھر کر لائے تھے  جلد ہی آگ بجھ گئی  سبز دیواریں جل کر سیاہ ہو گئی تھیں لیکن شکر ہے زیادہ نقصان نہیں ہوا تھا  گوگو نے امی کے ساتھ مل کر دیوار بنائی  بندروں نے بھی ان کی مدد کی  لکڑی کاٹ کاٹ کر دی  اب کی بار، گوگو نے زرد رنگ کا پینٹ کیا ہے  پیارے بچو  اس کہانی سے یہ سبق ملتا ہے کہ کبھی بھی ماچس سے نہ کھیلیں  جو کام خطرناک ہو وہ اپنے بڑوں سے کہیں خود کرنے کی کوشش نہ کریں  
فہیم یاسین  ایک چھوٹی سی پہاڑی میں چوہوں کے کئی بل تھے، اس پر پودے بھی لگے ہوئے تھے  پودوں کے درمیان میں چوہوں کے بل دکھائی نہیں دیتے تھے  ان بلوں میں ایک بل ایک چوہیا کا بھی تھا  وہ اکیلی رہتی تھی  وہ کافی عقلمند تھی، اکثر چوہے اپنے مسائل لے کر اس کے پاس آتے اور وہ اپنی عقل و فہم کے مطابق حل بتاتی  اس کے مشورے اکثر چوہوں کی مشکل کو دور کر دیتے تھے  اسی لئے سب چوہے اس کی بڑی عزت کرتے تھے  ایک بار یوں ہوا کہ برسات کے موسم میں بارشیں خوب برسیں، جس کے باعث کئی کیڑے مکوڑے اور دوسرے جانور گھبرا کر ان بلوں کی طرف آ گئے  چھوٹے موٹے کیڑے مکوڑے تو چوہوں کی غذا بن گئے، جبکہ بڑے کیڑوں کو انہوں نے وہاں سے مار بھگایا  انہی میں ایک چھوٹا کچھوا بھی شامل تھا جو جسامت میں چوہوں سے تھوڑا سا بڑا تھا  جاری ہے  وہ ہر کسی کے بل میں گھس جاتا اور وہاں موجود ذخیرہ کی گئی خوراک چٹ کر جاتا  چوہوں نے بڑی کوشش کی کہ اسے وہاں سے بھگا دیں،مگر انہیں کوئی کامیابی نہیں ہوئی  کچھوا بڑا ہوشیار اور چالاک تھا  وہ چوہوں کی ہر چال کو ناکام بنا دیتا تھا  تنگ آ کر سب چوہے عقلمند چوہیا کے پاس گئے اور اس سے مدد طلب کی  چوہیا نے سب چوہوں کو تسلی دی کہ وہ کچھوے سے نجات کے بارے میں کچھ سوچتی ہے  چوہے اس کی تسلی پر واپس لوٹ گئے  کچھ دور پودوں کی آڑ میں کچھوا ان کی سب باتیں سن رہا تھا  کچھوے نے پہلے چوہیا کو سبق سکھانے کا ارادہ کیا  وہ چپکے سے اس کے بل میں داخل ہو گیا  چوہیا،کچھوے کے بارے میں سوچ رہی تھی کہ اس سے کیسے جان چھڑائی جائے  کچھ دیر سوچنے کے بعد اس کے چہرے پر گہرا اطمینان پھیل گیا،جیسے وہ کوئی فیصلہ کر چکی ہو  کچھوا چوہیا کے بل میں داخل ہو گیا  چوہیا نے کوئی سوال نہیں کیا بلکہ دو موٹے موٹے سرخ بیر طشت میں رکھ کر وہ اس کے پاس چلی آئی  کچھوا حیرت سے اس کی طرف دیکھنے لگا  چوہیا نے کہا کہ اس وقت گھر میں اور کوئی چیز نہیں ورنہ خاطر تواضح زیادہ کرتی  کچھوے نے دونوں سرخ بیر اٹھائے اور ایک ایک کر کے منہ میں ڈال لئے  پیروں کا گودا بڑا رسیلا اور میٹھا تھا  کچھوے نے سوچا کہ وہ اب یہیں رہے گا،کم از کم میٹھے بیر تو کھانے کو ملیں گے  کچھوے کو معلوم نہیں تھا کہ پیر کے اندر گٹھلی ہوتی ہے،جسے چوس کر پھینک دیا جاتا ہے  اس نے لالچ میں آ کر گٹھلی نگلنے کی کوشش کی تو وہ اس کے حلق میں جا پھنسی  پھر کیا تھا  کچھوا تکلیف سے بلبلا اُٹھا  اس سے نہ تو بولا جا رہا تھا اور نہ ہی صحیح طرح سے سانس لی جا رہی تھی  کچھ ہی دیر بعد اسے سانس لینا دشوار ہو گیا  چوہیا یہ دیکھ کر بڑی پریشان ہوئی کہ اگر کچھوا اس کی بل میں ہی مر گیا تو اسے کون اٹھا کر باہر لے جائے گا  اچانک اس کے ذہن میں ترکیب آئی  اس نے کچھوے سے کہا کہ اگر وہ فوراً ڈاکٹر کے پاس چلا جائے تو وہ اس کی کچھ مدد کر سکتا ہے  کچھوا تکلیف سے نہایت پریشان تھا  اس نے اشارے سے ڈاکٹر کا پتا پوچھا تو اس نے اسے راستہ سمجھایا  کچھوا گرتا پڑتا اُٹھا اور اس طرف چل پڑا  اس نے دونوں ہاتھوں سے اپنا حلق تھام رکھا تھا  راستہ بڑا خراب تھا  ہر طرف کیچڑ پھیلا ہوا تھا  کچھوا اس سے بے خبر اپنی تکلیف کی شدت میں آگے بڑھتا چلا گیا  چوہیا اس کا پیچھا کر رہی تھی  کچھوا جب کافی آگے بڑھ آیا تو اس کے پاؤں کیچڑ میں دھنس گئے  وہ حلق کی تکلیف کو بھول کر کیچڑ سے پاؤں نکالنے کی کوشش کرنے لگا  ایک طرف گٹھلی حلق میں پھنسی ہوئی اذیت پہنچا رہی تھی تو دوسری طرف دلدل آہستہ آہستہ اس کا جسم نگلتا جا رہا تھا  جب کچھوا دلدل میں بالکل غائب ہو گیا تو چوہیا نے اللہ کا شکر ادا کیا اور واپس اپنے گھر لوٹ آئی  کچھوے سے سب کی جان چھوٹ چکی تھی  برسات کا موسم بھی ختم ہو چکا تھا تیز دھوپ ہر طرف پھل گئی تھی  اب چوہوں کو کسی کا خوف باقی نہیں رہا تھا  چوہیا نے سب کو اپنے گھر بلا کر ان کی دعوت کی اور انہیں ہنس ہنس کر بتایا کہ اس نے کیا ترکیب لڑائی کہ کچھوا خودبخود اپنے پیروں سے چل کر دلدل میں جا گھسا یہ سن کر سب چوہوں نے اس کا شکریہ ادا کیا اور خوب ہلہ گلہ کیا  
ڈاکٹر طارق ریاض  اسلم رات بھر بستر پر کروٹیں بدلتا رہا، لیکن نیند اس سے کوسوں دور رہی  آخر خدا خدا کر کے ہر سُو اُجالا پھیلا تو اس نے بستر چھوڑا اور مزدوری پر جانے کی تیاری کرنے لگا  مناسب آرام نہ ملنے کی وجہ سے اس کی طبیعت بوجھل تھی اور مزاج چڑچڑا تھا  اسلم  آج تم توجہ سے کام نہیں کر رہے، خیریت ہے  ٹھیکے دار نے اسے سست ہوتے دیکھ کر پوچھا  اسلم نے سچ سچ بات کر ڈالی  ٹھیکے دار پوری بات سن کر بولا تمہارے ہاتھوں کا قصور ہے،جو خود کو روک نہ سکے اور تمھیں زیادہ کھانا کھلا دیا  ٹھیکے دار بات کر کے آگے بڑھ گیا،جبکہ اسلم کچھ سوچ کر اپنے ہاتھوں سے مخاطب ہوا تمہاری وجہ سے میری نیند خراب ہوئی  ہاتھوں نے گلے شکوے سنے تو جھٹ بولے ہمارا کوئی قصور نہیں  جاری ہے  تم نے اپنی مرضی سے ڈٹ کر کھایا  بھلا ہم کیا کرتے  اب شامت مرضی کی آ گئی اے دل  یہ سارا کیا دھرا تمہارا ہے  اگر تم چاہتے تو ہاتھوں کو زیادہ کھلانے سے روک سکتے تھے  اسلم نے دل کو کھری کھری سناتے ہوئے کہا  دل بھلا کب خاموش رہتا ہے  یہ پیدائش سے موت تک بغیر تھکے دھڑکتا ہے، کیونکہ دل کے عضلات جنھیں کہا جاتا ہے، عمر بھر نہیں تھکتے  دل نے گہری سانس لی اور بولا اب بھلا میرا کیا گناہ  میرے پاس کام بہت ہے  میرے دائیں جانب سارے جسم سے خون صاف ہونے کے لئے آتا ہے اور پھیپھڑوں سے آ کر پورے جسم کو مہیا کیا جاتا ہے  مجھے فرصت کہاں کہ اس طرح کے کام کروں  دل نے اپنی صفائی دیتے ہوئے کہا اور بات ختم کرتے کرتے ذمے داری معدے پر ڈال دی  معدہ بھی اب تک کی پوری گفتگو سن چکا تھا  اپنی برائی سن کر بھڑک اُٹھا اچھا جی  کوئی نہ ملا تو ملبہ مجھ غریب پر ڈال دیا  میں ساری باتیں سن چکا ہوں  میری کوئی غلطی نہیں  جیسے جیسے غذا معدہ میں پہنچتی رہی میری دیواروں سے متعدد رطوبتیں خارج ہو کر ہاضم کرتی رہیں  بے تحاشا کھانے کے باوجود میں خوراک ہضم کرنے میں لگا رہا  ساری رات آرام نہیں کر سکا  دو وقت کا کھانا ایک بار کھانے کے بعد چہل قدمی نہ کرنے کی وجہ سے یہ گڑبڑ ہوئی  پروٹین کو میں نے ہضم کیا، جب کہ چکنائی چھوٹی آنت میں ہضم ہو کر بدن میں جذب ہوئی  اب اس سارے معاملے میں ہماری کوئی ذمے داری نہیں  میرے خیال میں دانتوں کی شرارت ہے  معدہ نے اسے اچھی خاصی سنا دی تھیں  اسلم کا دھیان جھٹ دانتوں کی طرف گیا  دانت بھلا کب اپنی بُرائی سن سکتے تھے،گنتی میں 32 تھے اور اکثریت میں تھے  سامنے والا دانت ذرا ناراضی سے کہنے لگا جناب عالی  ہم ایسا ویسا کوئی کام نہیں کرتے  ہمیں جو چبانے، کھانے، پینے کو ملتا ہے، پوری محنت اور لگن سے خوراک کے بڑے بڑے ٹکڑوں کو چھوٹے ذرات میں تبدیل کر کے لعابِ دہن کی مدد سے خوراک کی نالی کی جانب دھکیل دیتے ہیں  نیند نہ آنے کا سبب ہماری وجہ سے نہیں  دانتوں نے متحد ہو کر کہا  یہ تعداد میں زیادہ اور مضبوط تھے  انھوں نے آنکھوں کو قصوروار ٹھہریا اور خاموش ہو گئے  اسلم اب تک ہر طرح کی صفائیاں سن کر اُکتا گیا تھا  وہ ناراضی سے آنکھوں سے مخاطب ہوا لو  اب تم ذمے دار ہو  اگر تم وقت سے بند ہو جاؤ تو بھلا نیند کا مسئلہ نہ ہو  آنکھیں دو تھیں، فوراً متحد ہو کر یک زبان بولیں واہ جی واہ  ساری رات ہمیں زبردستی دبا دبا کر بند کرنے کی کوشش کرتے رہے  پروردگار عالم نے رات آرام کے لئے پیدا کی ہے، لیکن افسوس کسی کا گناہ ہمارے سر پہ تھوپا جا رہا ہے  ساری رات کروٹیں بدل بدل کر ہمیں زبردستی بند کیا گیا  ہماری پلکوں کا کام آنکھوں کی حفاظت کرنا ہے  وہ کام ہم کرتے رہے  ہمارا کوئی قصور نہیں  یہ سب دماغ کا کیا دھرا معلوم ہوتا ہے  او میاں  کیا بات ہے  کہاں غائب ہو  جلدی جلدی کام مکمل کرو  تنخواہ کام کی ملے گی، بیٹھنے کی نہیں  ٹھیکے دار برہم ہو کر بولا  اسلم جو جسم کے اعضاء سے جھگڑنے میں مصروف تھا،خیالوں کی دنیا سے نکلا اور کام شروع کر دیا، جبکہ جسم کے تمام اعضاء ہنسی مذاق میں لگ گئے  وہ جانتے تھے کہ جو شخص فطرت کے قوانین سے دوستی نہیں رکھتا، وہ اسی طرح نقصان اُٹھاتا ہے  اس معاملے میں یہ ہوا کہ زبان کا خیال کسی کو نہ آیا، جس نے ذائقے کا لالچ دے کر اسلم کو زیادہ کھلا دیا اور دل و دماغ کو ماؤف کر دیا  حقیقت میں سب سے بڑا اور بنیادی جرم تو اسی کا تھا  
عرفان خان  ایک دفعہ کا ذکر ہے ایک چیونٹی جو کے دانے جمع کرنے کے لئے ایک رستے سے گذر رہی تھی کہ اچانک اس کی نظر شہد کے ایک چھتے پر پڑی  شہد کی خوشبو سے اس کے منہ میں پانی بھر آیا  چھتا ایک پتھر کے اوپر لگا تھا  چیونٹی نے ہر چند کوشش کی کہ وہ پتھر کی دیوار سے اوپر چڑھ کر چھتے تک رسائی حاصل کرے مگر ناکام رہی کیونکہ اس کے پاؤں پھسل جاتے تھے اور وہ گر پڑتی تھی  شہد کے لالچ نے اسے آواز لگانے پر مجبور کر دیا اور وہ فریاد کرنے لگی اے لوگو، مجھے شہد کی طلب ہے  اگر کوئی جواں مرد مجھے شہد کے چھتے تک پہنچا دے تو میں اسے معاوضے کے طور پر ایک جو پیش کروں گی  ایک پردار چیونٹی ہوا میں اُڑ رہی تھی  اس نے چیونٹی کی آواز سنی اور اسے تنبیہ کرنے لگی دیکھو، ایسا نہ ہو کہ چھتے کی طرف چل دو  جاری ہے  اس میں بڑا خطرہ ہے  چیونٹی بولی، فکر نہ کرو، مجھے پتا ہے کہ مجھے کیا کرنا ہے  پردار بولی وہاں شہد کی مکھیاں ہیں جن کے ڈنک ہیں  چیونٹی بولی میں شہد کی مکھیوں سے نہیں ڈرتی، مجھے شہد چاہیے  پردار بولی شہد چپکاؤ ہے  تمہارے ہاتھ پاؤں اس میں الجھ جائیں گے  چیونٹی بولی اگر یونہی ہاتھ پاؤں چپک جایا کرتے تو کوئی شہد نہ کھا پاتا  پردار بولی تم بہتر جانتی ہو  لیکن آؤ، میری بات سنو اور شہد کا خیال چھوڑو  میں پردار ہوں، سالخوردہ ہوں، اور تجربہ رکھتی ہوں  چھتے کی طرف جانا بہت مہنگا پڑے گا اور ممکن ہے تم کسی مصیبت میں گرفتار ہو جاؤ  چیونٹی بولی اگر ممکن ہو تو اپنی مزدوری لو اور مجھے وہاں تک پہنچا دو  اگر تم ایسا کرنے سے قاصر ہو تو زیادہ جوش نہ کھاؤ، مجھے کسی سرپرست کی ضرورت نہیں اور جو نصیحت کرتا ہے مجھے ایک آنکھ نہیں بھاتا  پردار بولی ممکن ہے کوئی ایسا نکل آئے جو تمہیں وہاں تک پہنچا دے لیکن اس میں کوئی بھلائی نظر نہیں آتی اور جس کام کا انجام اچھا نہ ہو، میں اس میں معاونت نہیں کرتی  چیونٹی بولی خوامخواہ خود کو خستہ نہ کرو  میں تو آج ہر قیمت پر چھتے تک پہنچوں گی  پردار نے اپنی راہ لی اور چیونٹی نے دوبارہ آواز لگائی کوئی ہے جواں مرد جو مجھے شہد کے چھتے تک پہنچا دے اور معاوضے میں ایک جو مجھ سے وصول کر لے  اچانک ایک مکھی کا وہاں سے گذر ہوا  اس نے کہا بے چاری چیونٹی  تمہیں شہد کی طلب ہے اور تمہیں اس کا حق ہے  میں تمہاری آرزو برلاتی ہوں  چیونٹی بولی اللہ برکت دے، خدا تمہاری عمر دراز کرے  تمہیں کہتے ہیں خیرخواہ جانور  مکھی نے چیونٹی کو زمین سے اُٹھایا اور اسے چھتے کے قریب بٹھا کر خود اُڑ گئی  چیونٹی حد درجہ مسرور تھی  کہنے لگی واہ واہ  کیسی سعادت ہے کیسا چھتا ہے، کیسی اچھی بو ہے، کیسا عمدہ شہد ہے کیا مزہ ہے اس میں  اس سے بڑھ کر اور کیا خوش قسمتی ہو سکتی ہے  چیونٹیاں کس قدر بدقسمت ہیں کہ گندم اور جو جمع کرتی رہتی ہیں اور کس وقت بھی ان کا رخ شہد کے چھتے کی جانب نہیں ہوتا  چیونٹی نے اِدھر اُدھر سے کچھ شہد چاٹا اور آگے بڑھتی گئی حتیٰ کہ شہد کے حوض میں جا پہنچی اور اچانک اسے محسوس ہوا کہ اس کے ہاتھ پاؤں شہد سے چپک گئے ہیں اور اس کے لئے اپنی جگہ سے حرکت کرنا ممکن نہیں رہا  اس نے اپنی نجات کے لئے جس قدر کوشش کی، بے نتیجہ رہی  تب اس نے فریاد کی عجب طرح پکڑی گئی ہوں  اس سے بڑھ کر اور کیا بدبختی ہو گی، اے لوگو  مجھے نجات دلاؤ  کوئی جواں مرد مجھے نجات دلاؤ  ہے کوئی جواں مرد مجھے اس چھتے سے باہر نکال لائے اور میں اسے دو جو انعام میں پیش کروں  پیشکش پہلے تھی اک جو کی سو اب دو کی ہے، اس جہنم سے نکلنے کی یہی سوجھی ہے  عین اس وقت پردار چیونٹی اپنے سفر سے واپس آ رہی تھی  اسے اس حال میں دیکھ کر پردار کو بڑا دکھ ہوا اور اس نے فوراً اس کو مصیبت سے نکالا  پھر بولی میں تمہیں سرزنش نہیں کرنا چاہتی لیکن اتنی بات ضرور کہوں گی کہ زیادہ لالچ گرفتاری کا سبب بن جاتا ہے  آج تو تمہارا نصیب بلندی پر تھا کہ میں اچانک یہاں پہنچ گئی لیکن آئندہ محتاط رہنا  گرفتاری سے پہلے نصیحت کو غور سے سن لینا اور کسی مکھی سے مدد نہ مانگنا  مکھی چیونٹی کی ہمدرد نہیں اور اس کے لئے چیونٹی کا خیر خواہ ہونا ممکن بھی کہاں ہے  
جدون ادیب  سر طلحہ ایوب تربیہ کمیٹی کے نگراں تھے  یہ کمیٹی بچوں کی اخلاقی تربیت مزید بہتر بنانے کے لئے قائم ہوئی تھی  کچھ دن تو خیر سے گزرے، مگر اسکول میں ایک دن چوری ہو گئی  دوسرے دن پھر چوری ہوئی تو ایک کھلبلی سی مچ گئی  پرنسپل صاحب کو اس اطلاع سے تشویش ہوئی  انھوں نے کہا کہ ہمارا اسکول اچھی تربیت کے لئے معروف ہے  ہم ایسی کسی حرکت کو برداشت نہیں کریں گے  سر سہیل نے بچوں کو بتایا کہ پچھلے سال ان کو راہداری سے ہزار روپے کا نوٹ ملا  اعلان کرنے کے بعد بھی اسے کوئی لینے نہ آیا  پھر اس نوٹ کو تختہ اطلاع پر لگا دیا گیا کہ جس کا ہے، آ کر لے جائے، مگر تب بھی کسی نے نہیں اُتارا  ایک ایسے تربیت والے اسکول میں یوں چوریاں ہوں گی تو ہماری تربیت پر سوال اُٹھیں گے  جاری ہے  اگلے دو روز امن رہا  سب مطمئن ہو گئے، مگر پھر ایک جماعت سے کچھ بچوں کی چیزیں غائب ہو گئیں  سب سر پکڑ کر بیٹھ گئے  پرنسپل صاحب خاص طور پر پریشان تھے  ان واقعات نے اسکول کی ساکھ کو داؤ پر لگا دیا تھا  ان کی سمجھ میں کچھ نہیں آ رہا تھا کہ کیا کریں  وہ پریشانی کے عالم میں بیٹھے تھے کہ سر طلحہ ایوب اہم اطلاع لے کر آئے  ان کے پاس ایک تھیلا تھا  انھوں نے تھیلا میز پر اُنڈیلا تو اس میں سے بہت سارے قلم،جیومیٹری بکس اور دوسری چیزیں نکلیں  پرنسپل صاحب نے حیرت سے ان کی طرف دیکھا  سر طلحہ ایوب بولے سر  مجھے یہ سارا سامان سائنس لیب میں ایک الماری کے پیچھے سے ملا ہے  پرنسپل صاحب نے سوچتی ہوئی نظروں سے ان کی طرف دیکھا تو وہ بولے معاملہ چوری کا نہیں ہے  الحمدللہ ہمارے بچوں کا تعلق خوشحال اور اسلامی ذہن رکھنے والے گھرانوں سے ہے  لگتا ہے، کوئی نفسیاتی وجہ یا کوئی اور معاملہ ہے، میرے پاس ایک تجویز ہے  پرنسپل صاحب نے ان کی تجویز سن کر ہامی بھر لی اور پھر نتیجہ جلد سامنے آ گیا  سر طلحہ نے پرنسپل صاحب کو ایک ویڈیو دکھائی  ایک بچہ جسے معلوم نہ تھا کہ وہاں کیمرہ لگا ہوا ہے،چپکے سے اندر داخل ہوتا ہے اور ہاتھ میں پکڑی ایک نوٹ بک اُٹھا کر الماری کے پیچھے پھینک دیتا ہے  یہ کون ہے  پرنسپل صاحب نے پریشانی کے عالم میں پوچھا  یہ شکیل ہے  مشہور تاجر کا بیٹا جو ہر نیکی کے کام میں بڑھ چڑھ کر حصہ لیتے ہیں اور خود شکیل اپنی جیب خرچ سے دوسروں کی مدد کرتا ہے  اگر آپ اجازت دیں تو شکیل کو بلا کر بات کروں  سر طلحہ نے جواب دیا  نہیں، یہ مناسب نہیں ہو گا  میں سر رضوان سے کہتا ہوں  ان کو ویسے بھی بچے بہت پسند کرتے ہیں  وہ اس معاملے کی کھوج لگا لیں گے  پرنسپل صاحب کے حکم پر سر رضوان کو معاملے کی کھوج کا حکم ملا  انھوں نے شکیل کو لائبریری میں کچھ ذمے داری سونپنے کے بہانے بلایا اور اس سے بات چیت کرنے لگے  آخر شکیل کے منہ سے انھوں نے وہ سن لیا جو وہ چاہتے تھے  سر  یہ بات کسی کو مت بتائیے گا  شکیل نے التجا کی میں وعدہ کرتا ہوں کہ آئندہ ایسا کچھ نہیں کروں گا  اس پر بعد میں بات کریں گے  سر رضوان نے اسے تھپکی دی  سر رضوان پرنسپل صاحب سے ملے اور ان کو ساری بات بتائی  معاملہ یہ تھا کہ سر طلحہ ایوب نے بھری جماعت میں شکیل کو سخت الفاظ کہے، جسے اس نے اپنی توہین سمجھا اور وہ جذبہ انتقال میں جلنے لگا، پھر اس نے چوری کرنا شروع کر دیں،تاکہ سر طلحہ ایوب کا تربیتی عمل متاثر ہو  پرنسپل صاحب نے سارا معاملہ جان کر سوچ میں پڑ گئے  انھوں نے سر طلحہ ایوب کو بلایا  سارا معاملہ ان کے علم میں لائے اور آخر میں بولے میں آپ کے کام اور طریقہ کار پر بات نہیں کروں گا، فقط اتنا کہنا چاہتا ہوں کہ اگر حضور اکرم صلی اللہ علیہ وآلہ وسلم نرم مزاج،صبر کرنے والے اور خوش اخلاق نہ ہوتے تو اسلام اتنی جلدی اور تیزی سے نہ پھیلتا  سر طلحہ ایوب چپ ہو گئے  وہ دوسروں کو نصیحت کرتے تھے، مگر آج ان کو ایک قیمتی نصیحت حاصل ہو گئی تھی  
ہانیہ فاطمہ کھرل، لاہور  ایک دن احمد اور ایمن کے امی ابو نے جنگل میں سیر کو جانے کا پروگرام بنایا  اگلے دن جنگل پہنچ کر انھوں نے خیمے لگائے اور سب جنگل میں سیر کرنے لگے  انھوں نے قسم قسم کے پھل دار درخت،خوبصورت پھول اور بیلیں دیکھیں  وہاں پر انھیں تیتر،کوئل،فاختہ اور ہُدہُد وغیرہ بھی دیکھنے کو ملے  شام ہوئی تو وہ سب اپنے خیموں کی طرف واپس لوٹ آئے اور آگ جلا کر کھانا پکایا گیا  کھانے کے بعد وہ سب خیمے میں چلے گئے  ایمن اور احمد کو نیند نہیں آ رہی تھی  ان کا دل جنگل میں جانوروں کو ڈھونڈنے اور دیکھنے کو چاہ رہا تھا  حالانکہ ان کے والدین نے انھیں سختی سے منع کیا تھا کہ خیمے سے باہر نہ نکلنا  وہ یہ نصیحت بھول گئے اور جنگل کا جائزہ لینے چل پڑے  جاری ہے  اس شب چودھویں کی رات تھی اور چاند کی روشنی سے ہر چیز واضح دکھائی دے رہی تھی  چلتے چلتے انھیں محسوس ہوا کہ وہ کافی دور آ گئے ہیں  انھوں نے واپس جانا چاہا تو انھیں یاد نہ رہا کہ وہ کہاں سے آئے تھے،اس لئے وہ ایک درخت کے کٹے ہوئے تنے پر بیٹھ گئے  کچھ دور انھیں روشنی سی نظر آئی  وہ ایک جھونپڑی تھی  دونوں اسی طرف چل دیے  انھوں نے دروازے پر دستک دی تو تھوڑی دیر بعد ایک بزرگ باہر آئے  بچوں نے انھیں سلام کیا السلام علیکم دادا جی  ہم راستہ بھٹک گئے ہیں  کیا آپ ہماری مدد کریں گے  بزرگ نے سلام کا جواب دے کر پوچھا اتنی رات میں یہاں کیسے اور کیوں آئے  ایمن بولی ہم جانور دیکھنے اپنے خیمے سے دور آ گئے اور کھو گئے  بزرگ نے کہا بیٹی  تم دونوں کو اپنے امی کے بغیر نہیں آنا چاہیے تھا  دونوں نے کہا جی ہم اپنی غلطی مانتے ہیں  بزرگ نے کہا آؤ میں تم دونوں کو تمہارے والدین کے پاس لے جاؤں  وہ دونوں ان بزرگ کے ساتھ چلتے ہوئے اپنی امی ابو کے پاس آ پہنچے  جہاں ان کے والدین انھیں اِدھر اُدھر پہلے ہی سے تلاش کر رہے تھے  انھوں نے بزرگ کا شکریہ ادا کیا  بچوں نے والدین سے معافی مانگی اور آئندہ ایسی حرکت کرنے سے توبہ کر لی  
حسن اختر  یہ بات تو بارہا سنی تھی کہ تاریخ اپنے آپ کو دہراتی ہے  تاہم عمر صاحب کو عملی طور پہ اس کا تجربہ اس وقت ہوا جب وہ اپنے شہر کے تھانہ روڈ پر واقع بازار پہنچے  ننھا حسین بھی اُن کی انگلی تھامے ہمراہ تھا  وہ قدم قدم پر کود کود کر ابو کے ہاتھ کی انگلیوں کو اپنے دونوں ہاتھوں سے کھینچتا اور روک لیتا  کھلونوں کی دکانوں سے کبھی ٹریکٹر ٹریلر،کبھی کار تو کبھی گائے بھینسیں اور جنگلی جانور لینے کی ضد کرتا  ابو جان بیٹے کی تمام تر چھوٹی چھوٹی فرمائشوں کو بڑی فراخدلی سے پورا کر رہے تھے  اچانک ان کو کچھ یاد آیا اور وہ زیر لب ہی مسکرانے لگے  وہ تخیل میں 30 سال پیچھے چلے گئے تھے  وہ کھلونوں کی ان دکانوں پہ کھڑے ایک خوشگوار حیرت کے احساس میں مبتلا تھے  جاری ہے  وہ تخیل کی دنیا سے اس وقت باہر آئے جب حسین نے پوچھا  ابو جان  آپ کے مسکرانے اور چہرے پر غیر معمولی خوشی کی وجہ کیا ہے  آج شام کے کھانے کے بعد بتاؤں گا، تم مجھے ضرور یاد دلانا  ابو جی نے جواب دیا  حسین نے بھی یاد دہانی کا وعدہ کر لیا  کھلونے خریدنے سے فراغت پا کر دونوں باپ بیٹا گھر کا راشن خریدنے کریانہ اسٹور میں پہنچے  عمر صاحب کو اچانک ایک بار پھر سے کچھ خوشگوار سا احساس ہوا اور وہ مسکرائے تو حسین نے پوچھا ابو جان  اب کیا بات ہے  ابو جی نے حسین کو پیار کیا اور بتایا یہ بھی اُسی بات کا تسلسل ہے جو رات کو آپ کو بتانی ہے  خشک راشن لے کر باپ بیٹا پھل اور سبزی لینے کے لئے متعلقہ دکان پر پہنچے  عمر صاحب نے دکاندار کو سلام کیا  اس کی طرف دیکھا پھر حسین کی طرف دیکھا اور اُن کے ہونٹوں پر وہی مسکراہٹ بکھر گئی جو دو دفعہ پہلے بھی حسین کو دیکھ چکا تھا  اب کی بار حسین کا تجسس اور بے قراری بڑھ گئی اس نے کہا ابو جان  کیا یہ بھی اُسی واقعے کا تسلسل ہے جو رات کو سنائیں گے  عمر صاحب نے پیار بھری نگاہوں سے حسین کو دیکھا اس کی ذہانت کی بے ساختہ داد دی اور بولے جی بیٹا جی  یہ مسکراہٹ اور خوشگواری بھی اسی چیز کا حسین تسلسل ہے اب تو حسین کی بے قراری بام عروج پر پہنچ چکی تھی وہ جاننا چاہتا تھا کہ آخر ماجرا ہے کیا  خریداری مکمل کرنے کے بعد دونوں باپ بیٹا گھر آ گئے  عمر صاحب آرام کی غرض سے اپنے کمرے میں چلے گئے حسین نئے کھلونوں کے ساتھ کھیلنے میں محو ہو گیا تاہم بازار میں پیش آنے والا واقعہ اور ابو جان کا وعدہ بالکل نہ بھولا  شام کے کھانے کے بعد ابو جان عشاء کی نماز کے لئے مسجد چلے گئے واپسی پر ننھا حسین اپنی امی جان کے ہمراہ ان کا منتظر تھا  اس کی امی بھی اس عجب اور خوشگوار قصے کو سننے کے لئے بے تاب تھیں  انتظار کی گھڑیاں ختم ہوئیں اور عمر صاحب کہنے لگے  بیٹا  جیسے ہی آج میں اور آپ بازار پہنچے اور اس کے بعد جو ہماری خریداری اور گھومنے پھرنے کی ترتیب رہی وہ بالکل ایسی ہی تیس سال پرانی ایک باپ اور بیٹے کی طرف سے کی گئی خریداری کا پر تو تھی  گویا تاریخ اپنے آپ کو دہرا رہی تھی  باقی سب کچھ یکساں تھا بس کردار تبدیل ہوئے تھے اس واقعے میں جو لڑکا بیٹا تھا آج وہ باپ کے کردار میں تھا اور ایک کردار جو نیا شامل ہوا تھا وہ تھا بیٹا اور جانتے ہو وہ کون تھا  حسین جو بہت ذہین اور حاضر دماغ بچہ تھا فوراً معاملے کی تہہ تک پہنچ گیا  بولا جی بالکل ابو حضور  آج سے تیس سال قبل آپ بیٹے کے کردار میں تھے اور دادا حضور مرحوم باپ کے کردار میں  اور آج والے واقعے کا نیا کردار میں تھا  عمر صاحب نے بے ساختہ حسین کی ذہات کی داد دی اور کہا بالکل اسی طرح میں اپنے ابو حضور کا ہاتھ تھامے کھلونوں کی دکانوں کے سامنے سے گزرتا تھا تو بالکل تمہاری طرح ان کی انگلیاں کھینچ کر روک لیتا تھا اور کھلونے لینے کی ضد کرتا تھا  وہ بھی مجھے ایسے ہی کھلونے لے کر دیتے تھے جیسے آج میں نے تمہیں لے کر دیئے ہیں حسین کا تجسس ابھی پوری طرح ختم نہ ہوا تھا  اس نے فوراً اگلا سوال کر دیا اور جو کریانہ اسٹور پر آپ کو ایک خوشگوار احساس ہوا تھا اس کی کیا وجہ تھی  ابو جی بولے معاملہ یہاں بھی یکساں تھا بس کرداروں میں تبدیلی آ چکی تھی  اس وقت کریانہ اسٹور ابو حضور کے دوست اللہ داد مرحوم چلایا کرتے تھے اور آج ان کا بیٹا سلیم چلاتا ہے آج دکاندار کی جگہ اس کے بیٹے نے لے لی تھی اور گاہک کی جگہ بھی اس وقت کے گاہک کا بیٹا کھڑا تھا  جب ہم سبزی اور پھل کی دکان پر پہنچے تو معاملہ وہاں بھی یکساں تھا بس کرداروں کی جگہ ان کے بیٹوں نے لے لی تھی  یہ تمام واقعات تیس برس پرانے واقعات کے عکس تھے میں تاریخ کے اس عجب اور حسین اتفاق پر خوش بھی ہوا تھا اور حیران بھی عمر صاحب کی گفتگو سن کر حسین کی امی کہنے لگیں واقعی باپ بیٹے کا یہ رشتہ اتنا ہی پرانا ہے جتنی یہ دنیا اور ان کی دوستی میں عجب بے تکلفی ہوتی ہے  ہمیں شکر ادا کرنا چاہئے کہ تاریخ کے اس حسین سلسلے کا حصہ بنے ہیں  ہر بیٹا اپنے باپ کا پر تو ہوتا ہے  تاریخ کے یہ اتفاقیہ موڑ خوش قسمت لوگوں کی زندگی میں آتے ہیں ان کی یہ خوبصورت باتیں سنتے ہوئے سب کی آنکھوں میں خوشی اور تشکر کے آنسو تھے  عمر صاحب اور حسین کی امی نے بیٹے کے بہتر مستقبل کے لئے دعا کی اور اسے خوب پیار کیا حسین نے قدرت کا شکر ادا کیا کہ اس نے اسے اس قدر شفیق والدین کی نعمت سے سرفراز کیا اس نے امی ابو سے وعدہ کیا کہ وہ ہمیشہ ان کی توقعات پر پورا اُترے گا  
افضل خان  رمضان ایک ایسا مہینہ ہے جو بہتر انسان اور بہتر مسلمان بننے کے شوق کو پروان چڑھانے میں مددگار ثابت ہوتا ہے،مسلمان کے لئے نئی جہتیں لے کر آتا ہے  اس ماہ نیکیوں کے حصول اور گناہوں سے بچنے کے لئے عملی اقدامات پر بھی توجہ دی جاتی ہے  اور انسان کے قول و فعل میں آنے والی تبدیلی سب کی نظروں میں آ جاتی ہے  خصوصاً بچے اس تبدیلی کو جلد محسوس کر لیتے ہیں  بچے کی فطرت ہے کہ وہ سوالات و مشاہدات کے ذریعے ہی ذہنی گرہوں کو کھولتے ہیں  کہا جاتا ہے کہ بچے کے سوال پر اس کی کردار سازی کرتے ہیں  اسی طرح رمضان میں والدین اور ارد گرد کے افراد کی حرکات و سکنات سے متعلق سوالات سے ان کی ذہنی رو اپنے مذہب کی طرف متوجہ ہو گی اور وہ اسلام کے ایک اچھے کارکن بننے کی راہ پر چل پڑیں گے  جاری ہے  رمضان میں بچوں کی بھرپور توجہ ان میں سمجھ بوجھ کے دروازے کھول دیتی ہے  رمضان کا مہینہ آپ کے بچے کی تربیت کر رہا ہوتا ہے  رمضان میں سحری کے وقت جاگنا معمول سے مختلف عمل ہوتا ہے اور بچے اس عمل کو حیرت سے دیکھتے ہیں  اس وقت مائیں بچوں کو بتا سکتی ہیں کہ کھانے کا اہتمام حضور کی سنت اور اللہ کے حکم کی پیروی کرنے کے لئے کیا گیا ہے  ایک خاص وقت میں کھانا مکمل کرنا اور غروب آفتاب تک کھانے پینے سے بعض رہنا بچے میں برداشت کا مادہ پیدا کرتا ہے  بچوں کو جو نصیحت کریں  پہلے خود اس پر ان کو عمل کر کے دکھائیں  عبادات کا بھی یہی معمول بنائیں  نماز اور قرآن بچوں کے سامنے پڑھیں اور انہیں بھی پڑھنے کی تلقین کریں  بچے کو اپنے عمل سے عبادت کی طرف راغب کریں  اس طرح بچے کو آپ کا طرز عمل اپنانے میں آسانی ہو گی  
ہماء غفار  میرے سوہنے موہنے بچو  یہ کہانی ہے ایک ننھے منے بچے حامد میاں کی جنہیں پھول بہت پسند تھے  ان کی کوشش ہوتی کہ وہ جہاں بھی پھول دیکھیں بس اسے توڑ کر اپنے پاس رکھ لیں  حامد میاں جب شام کو باغ کی سیر کرنے جاتے بہت سارے پھول توڑ کر لے آتے  مالی انکل نے انہیں بہت سمجھایا لیکن حامد میاں رنگ برنگے پھولوں کو دیکھ سب کچھ بھول جاتے تھے  ایک دن وہ اپنے دوست علی کے گھر گئے  علی کے گھر کے باہر ایک پیاری سی کیاری تھی  اس میں بہت سارے پھول لگے ہوئے تھے  گلاب کا پھول سرخ رنگ کا تھا  گیندے کا پھول نارنجی رنگ کا تھا  ایک طرف سفید موتیے کا پودا تھا  بائیں طرف چنبیلی کے پھول لگے ہوئے تھے  دائیں طرف گل داودی کے پھول تھے  حامد میاں نے جلدی جلدی علی کی امی کا دیا ہوا شربت پیا اور علی کے ساتھ کیاری کی طرف چلے گئے  جاری ہے  علی  میں تھوڑے سے پھول توڑ لوں  حامد میاں نے پوچھا  نہیں نہیں  مالی انکل منع کرتے ہیں  میں بس تھوڑے سے توڑوں گا  حامد میاں نے کہا  پھر انہوں نے جلدی جلدی موتیے،گلاب اور گیندے کے پھول توڑے اور انہیں اپنے ساتھ لائے ہوئے ایک بیگ میں رکھ لیا  شام کو وہ امی جان کے ساتھ گھر واپس آئے تو بہت تھک گئے تھے  انہوں نے کھانا کھایا اور سو گئے  آدھی رات کو حامد میاں کی آنکھ کھل گئی  کوئی ان کے کمرے میں آہستہ آہستہ باتیں کر رہا تھا  حامد میاں ڈر گئے  پھر انہوں نے غور سے سنا  گلاب کا پھول کہہ رہا تھا  دوستو  یہ بچہ کتنا گندا ہے  ہمیں توڑ کر لے آیا ہے  اف  میں تو مرجھانے لگا ہوں  پھر موتیے کے پھول کی آواز آئی  ہائے میں کتنا خوش رہ رہا تھا اپنے پودے پر  اب تو میں بس تھوڑی دیر بعد گر جاؤں گا  گل داودی بھی رو رہا تھا  دوستو  مجھے بہت درد ہو رہا ہے  حامد نے مجھے بہت زور سے توڑا  چنبیلی بھی بہت اداس تھی  وہ کہہ رہی تھی  اف  میرا تو سارا رنگ خراب ہو گیا ہے  حامد اچھا بچہ نہیں  یہ اکثر پھول توڑتا رہتا ہے  وہ دیکھو ٹوکری میں پہلے سے مرجھائے ہوئے پھول پڑے ہوئے ہیں  سب پھولوں نے جھک کر ٹوکری میں دیکھا تو اور اداس ہو گئے  آہ  حامد کتنا گندا بچہ ہے  آہ اوہ  چلو حامد کی شکایت مالی انکل سے لگاتے ہیں  مجھے پتہ ہے وہ حامد کو ضرور سزا دیں گے  ہاں  چلو چلو  سب پھولوں نے کہا  نہیں  نہیں  رک جاؤ  پلیز میری شکایت نہ لگاؤ  حامد میاں نے زور سے کہا  پھر آنکھیں ملتے ہوئے اٹھ بیٹھے  انہوں نے دیکھا  پھول خاموش ہو گئے تھے  وہ سب بہت اداس لگ رہے تھے  ان کے رنگ زرد ہو چکے تھے  حامد میاں کچھ دیر پھولوں کو دیکھتے رہے  پھر بولے  مجھے معاف کر دو  اب مجھے پتہ لگ گیا ہے کہ پھولوں کو کتنا درد ہوتا ہے  میں وعدہ کرتا ہوں اب کوئی پھول نہیں توڑوں گا  پیارے بچو  اس دن کے بعد سے حامد میاں نے کبھی پھول نہیں توڑے  اب وہ باغ کی سیر کرنے جاتے ہیں تو پھولوں کو دیکھ کر مسکراتے ہیں  پھول بھی ان کو دیکھ کر مسکراتے ہیں  سب کے سب پھول حامد میاں کے دوست بن گئے ہیں  
شازیہ مبشر  ایک آدمی کے چار بیٹے تھے  وہ چاہتا تھا کہ اس کے بیٹے یہ سبق سیکھ لیں  کہ کسی کو پرکھنے کو جلد بازی کا مظاہرہ نہ کریں  لہٰذا اس بات کو سمجھانے کے لئے اس آدمی نے اپنے بیٹوں کو ایک سفر پر روانہ کرنے کا فیصلہ کیا اور دور دراز علاقے میں ناشپاتی کا ایک درخت دیکھنے کے لئے بھیجا  ایک وقت میں ایک بیٹے کو سفر میں بھیجا کہ جاؤ اور اس درخت کو دیکھ کر آ جاؤ  باری باری سب کا سفر شروع ہوا  پہلا بیٹا سردی کے موسم میں گیا  دوسرا بہار میں  تیسرا گرمی کے موسم میں  اور سب سے آخر والا چھوٹا بیٹا خزاں کے موسم میں گیا  جب سب بیٹے اپنا اپنا سفر ختم کر کے واپس لوٹ آئے تو اس آدمی نے اپنے چاروں بیٹوں کو ایک ساتھ طلب کیا اور سب سے ان کے سفر کی الگ الگ تفصیل کے بارے میں پوچھا  جاری ہے  پہلا بیٹا جو جاڑے کے موسم میں اس درخت کو دیکھنے گیا تھا  اس نے کہا  ابا جان وہ درخت بہت بدصورت،جھکا ہوا اور ٹیڑا سا تھا  دوسرے بیٹے نے کہا  اے والدِ محترم وہ درخت تو ہرا بھرا تھا  ہرے بھرے پتوں سے بھرا ہوا تھا  تیسرے بیٹے نے ان دونوں بھائیوں سے اختلاف کیا کہ وہ درخت تو پھولوں سے بھرا ہوا تھا  اور یہ کہ اس سے حسین منظر پہلے کبھی دیکھا ہی نہیں تھا  سب سے چھوٹے بیٹے نے اپنے سب بھائیوں سے اتفاق ظاہر کیا کہ وہ ناشپاتی کا درخت تو پھل سے لدا ہوا تھا اور ان پھل کے بوجھ کی وجہ سے وہ درخت زمین پر لگا ہوا تھا اور زندگی سے بھرپور نظر آ رہا تھا  اس سب کے بعد اس آدمی نے مسکرا کر اپنے چاروں بیٹوں کی طرف دیکھا اور کہا کہ تم چاروں میں سے کوئی بھی غلط نہیں کہہ رہا  سب اپنی اپنی جگہ درست ہیں  بیٹے باپ کا جواب سن کر بہت حیران ہوئے کہ ایسا کس طرح ممکن ہے  باپ نے اپنی بات جاری رکھتے ہوئے کہا کہ میرے بیٹوں تم کسی بھی درخت یا آدمی کو صرف ایک موسم یا ایک حالت میں دیکھ کر کوئی حتمی فیصلہ نہیں کر سکتے  کسی فرد کو جانچنے کے لئے تھوڑا وقت ضروری ہوتا ہے  انسان کبھی کس کیفیت میں ہوتا ہے تو کبھی کس کیفیت میں  اگر درخت کو تم نے جاڑے کے موسم میں بے رونق دیکھا ہے کہ تو اس کا مطلب یہ نہیں کہ اس پر کبھی پھل نہیں آئے گا  اسی طرح اگر کسی آدمی کو تم فقیری کی حالت میں دیکھ رہے ہو تو اس کا مطلب یہ نہیں کہ وہ آدمی برا ہی ہو گا  میرے بیٹوں کبھی بھی جلد بازی میں کوئی فیصلہ نہ کرو  کسی کو اس وقت سمجھایا پرکھا جا سکتا ہے جب یہ تمام موسم اس کے اوپر گزر جائیں  اگر تم سردی کے موسم میں ہی اندازہ لگا کر نتیجہ اخذ کر لو گے تو گرمی کی ہریالی  بہار کی خوبصورتی اور بھرپور زندگی سے لطف اندوز ہونے سے رہ جاؤ گے  
انیلا طاہر، کراچی  رمضان المبارک کی آمد آمد تھی  فاطمہ کا گھرانہ رمضان کی تیاریوں میں مصروف تھا  ان کے ہاں رمضان میں افطاری کا بہت اہتمام کیا جاتا تھا  اس بار اور زیادہ کیا جانا تھا،کیونکہ اس بار فاطمہ کی خالہ عائشہ اپنی دو بیٹیوں بینا اور صبا کے ساتھ لندن سے ان کے گھر آ رہی تھیں  فاطمہ کو سحری کے لئے جاگنا بہت مشکل لگتا تھا  اس بار رمضان کے مہینے میں اسکول کی چھٹیاں بھی تھیں  سحری کے بعد نماز پڑھ کر جو سوتی تو ظہر سے ذرا پہلے جاگتی،پھر تھوڑی دیر بعد امی سے پوچھتی کہ افطاری میں کیا بنا رہی ہیں  اس کی والدہ جن چیزوں کا نام لیتیں تو منہ بسور لیتی اور اپنی پسند کی ایک آدھ چیز ضرور بنواتی  اس کی امی تین بجے سے ہی افطار کی تیاریوں میں لگ جاتیں  جاری ہے  سحری کے لئے الگ سالن بنتا  ساتھ میں کچھ چیزیں افطاری کے لئے اور دو قسم کے مشروب تو ضرور بنتے تھے  فاطمہ اپنی امی کی مدد بھی نہ کرواتی اور عشاء کی نماز پڑھ کر ٹی وی دیکھنے بیٹھ جاتی یا فضول قسم کے گیم شوز سے لطف اندوز ہوتی  فاطمہ کی خالہ زاد بہنوں نے اس کے یہ معمولات دیکھے تو بہت افسردہ ہوئیں  عائشہ خالہ کے گھرانے کے طور طریقے مختلف تھے  وہ بے جا اصراف کی قائل نہیں تھیں  وہ افطاری میں بس کھجور کے ساتھ پانی پی کر افطار کرتیں اور پھر نمازِ مغرب ادا کر کے کھانا کھا لیتیں اور پھر تراویح کی تیاری کرتیں  فجر کے بعد عائشہ خالہ اور ان کی بیٹیاں قرآن پاک کی تلاوت کرتیں  تھوڑی دیر آرام کرتیں پھر قرآن پاک کا ترجمہ اور تفسیر پڑھتیں  ہلکا پھلکا کھانے کی وجہ سے عبادت میں سستی اور گرانی محسوس نہیں ہوتی تھی  انھوں نے فاطمہ کو بھی سمجھایا کہ رمضان کا مہینہ ہمیں صبر کا درس دیتا ہے،نہ کہ حرص کا  جب ہم سادہ اور کم کھانا کھائیں گے تب ہی ہمیں غریب کی مشکلوں کا احساس ہو گا  فاطمہ اور اس کی والدہ بہت شرمندہ ہوئیں کہ عائشہ خالہ نے غیر اسلامی ملک میں رہتے ہوئے بینا اور صبا کی پرورش اسلامی اُصولوں کے مطابق کی ہے اور وہ اسلامی ملک میں رہتے ہوئے بھی اسلام کی بنیادی تعلیمات سے دور ہیں  انھوں نے عبادت کی روح کو سمجھا ہی نہیں  فاطمہ اور اس کی امی عید کی خریداری آخری عشرے میں کرتی تھیں  جب بازار میں تِل دھرنے کو جگہ نہیں ہوتی اور ہر چیز کا بھاؤ آسمان سے باتیں کر رہا ہوتا ہے،لیکن انھیں ان سب باتوں کی بالکل پروا نہیں تھی  اس بار عائشہ خالہ نے ان کو بازار نہیں جانے دیا،بلکہ جو تحائف وہ وہاں سے لائی تھیں،ان سے کہا تم لوگ عید پر یہی پہننا  مقدس راتوں کو اور ان قیمتی لمحات کو بازاروں میں ضائع کرنے کی کوئی ضرورت نہیں  خیریت سے جب رمضان ختم ہوا تو اس بار عید پر فاطمہ اور اس کی امی کو الگ ہی سکون محسوس ہوا،کیونکہ اس بار انھوں نے رمضان المبارک الگ طریقے سے گزارا تھا  اس مبارک مہینے سے فیض یاب ہونے کی کوشش بھی کی  انھوں نے عائشہ خالہ کا دل سے شکریہ ادا کیا،جنہوں نے ان کی رہنمائی کر کے انھیں اندھیروں سے نکالا  
انجم قدوائی  ایک بادشاہ تھا  اس کی سات لڑکیاں تھیں  وہ ان ساتوں سے بے حد محبت کرتا تھا اور ان کے ہر آرام کا خیال رکھتا تھا  ایک بار جب دسترخوان سجا ہوا تھا وہ سب لوگ ساتھ کھانے پر بیٹھے تھے بادشاہ نے اپنی بیٹیوں سے ایک سوال پوچھ لیا  کہ تم لوگ مجھے کتنا چاہتی ہو  بڑی شہزادی نے کہا بابا  میں آپ کو گلاب جامن کی طرح چاہتی ہوں  بادشاہ نے خوش ہو کر اس کو چار گاؤں دے دیئے  دوسری نے کہا میں آپ کو برفی کی طرح چاہتی ہوں  بادشاہ نے اس کو کافی بڑا علاقہ بخش دیا  تیسری لڑکی نے کہا میں آپ کو امرتی کی طرح چاہتی ہوں  اس کو بھی بادشاہ نے بہت زمین جائیداد دے دی  اسی طرح وہ سب سے پوچھتا گیا اور سب کو مال و دولت ملتی رہی  ساتویں لڑکی سے جب بادشاہ نے پوچھا بیٹی تم مجھے کتنا چاہتی ہو تو اس نے بہت پیار سے کہا  جاری ہے  بابا میں آپ کو نمک کے برابر چاہتی ہوں  یہ سن کر بادشاہ کو جلال آ گیا  کہنے لگے سب مجھے اتنا چاہتے ہیں تم نمک کے برابر  وہ بہت ناراض ہوئے اور چھوٹی بیٹی کو محل سے نکال دیا اور کہا اب کبھی یہاں قدم نہ رکھنا  وہ جنگل کی طرف چلی گئی اور پتوں اور لکڑیوں کو ملا کر ایک جھونپڑی بنا کر وہاں رہنے لگی  بھوک لگتی تو پھل کھا لیتی سوکھے پتوں کا بستر بنا کر سو جاتی  ایک دن جب وہ سو کر اٹھی تو دیکھا کہ رنگ برنگی چڑیوں کے پر ہر طرف بکھرے پڑے ہیں اس نے ان پروں کو جمع کیا اور ایک چھوٹی سی پنکھیا بنا لی  چھوٹا پنکھا جو ہاتھ سے جھل سکتے ہیں اور گرمی میں اسی پنکھیا سے ہوا کر لیتی تھی پھر دوسرے دن اس کو اور پر مل گئے اس نے بہت سارے پر اکٹھا کیے اور کئی پنکھیا بنا لیں اور جنگل کے کناری سڑک کے پاس جا کر بیٹھ گئی اپنا چہرہ چادر سے ڈھانپ لیا  لوگ آتے گئے اور پنکھیاں خریدتے گئے اتنی خوبصورت پنکھیا انھوں نے کبھی نہیں دیکھا تھا  اب تو بھیڑ سی لگی رہتی  ایک بار شہزادے کا ادھر سے گزر ہوا اس نے اتنے خوبصورت پنکھے کبھی نہیں دیکھے تھے سارے خرید لیے پھر شہزادی سے پوچھا تم کون ہو  اس نے کوئی جواب نہیں دیا اس کے خوبصورت ہاتھ بتا رہے تھے کہ اس نے کبھی کام نہیں کیا تھا پنکھیا بنانے میں اس کی انگلیاں زخمی تھیں  شہزادہ اس کے پیچھے جنگل آ گیا اور جب اس کو پتہ چلا کی وہ شہزادی ہے اور سزا کاٹ رہی ہے تو بہت غمزدہ ہوا  وہ اپنی سلطنت پر واپس گیا اور والدین سے سارا ماجرا کہہ سنایا  ان لوگوں کو بھی دکھ ہوا اور وہ اپنے بیٹے کی بارات جنگل لے کر آ گئے  دونوں کی شادی ہو گئی مگر شہزادی اپنے والد کو بہت یاد کرتی تھی وہ خوش نہیں رہتی تھی  ایک دن اس نے شہزادے سے کہا کہ وہ اپنے والدین کی دعوت کرنا چاہتی ہے اور ان سے ملنا چاہتی ہے  شہزادے نے زبردست دعوت کا انتظام کیا اور بادشاہ کو دعوت دی  شہزادی نے کہا سارا انتظام آپ دیکھئے مگر اپنے والدین اور بہنوں کے لئے کھانا میں خود تیار کروں گی  سارے مہمان آ گئے کئی دسترخوان ایک ساتھ لگے اور بادشاہ اور شہزادیوں کے لئے اندر انتظام کیا گیا  وہ جب کھانا کھانے بیٹھے تو ان کی بیٹی سامنے آ کر بیٹھ گئی  اس نے نقاب پہن رکھا تھا  جب بادشاہ نے پہلا نوالہ لیا تو کھانے میں نمک نہیں تھا  دوسری ڈش نکالی  وہ بھی بغیر نمک کے تھی تب ان کو بہت غصہ آیا کہ مجھے بلا کر یو بغیر نمک کا کھانا کھلایا گیا  تب چھوٹی شہزادی نے اپنی نقاب ہٹائی اور کہا  بابا  میں آپ کو نمک کے برابر چاہتی ہوں  یہی کہا تھا میں نے  نمک کے بغیر کسی چیز میں لذت نہیں ہوتی  بادشاہ چونک اٹھا  پھر اس نے آگے بڑھ کر بیٹی کو گلے لگا لیا اور اس کی آنکھیں بھر آئیں  بیٹی سے معافی مانگی تو شہزادی نے کہا  کوئی بات نہیں بابا  اللہ تو سب کا ہے  آپ پریشان نہ ہو میں اب بہت خوش رہتی ہوں  بہنوں نے بھی معافی مانگی اور گلے لگایا  اور شہزادی نے سب کو کھلے دل سے معاف کر دیا  مگر ان سب کو احساس دلا دیا کہ وہ غلطی پر تھے  
محمد یوسف خان، اسلام آباد  عبداللہ سوڈان کے ایک گاؤں میں رہتا تھا  وہ ایک غریب اور مفلس،مگر دین دار شخص تھا  عبداللہ کے دو بیٹے تھے  ایک دن اس کی بیوی نے کہا اس دفعہ ہم قربانی کی سعادت ضرور حاصل کریں  میں نے کچھ پیسے اس نیت سے جمع کیے ہیں  عبداللہ سوچ میں پڑ گیا  جب پیسے جمع ہو گئے تو عبداللہ نو ذی الحج کا روزہ رکھ کر قربانی کے جانور کی تلاش میں منڈی پہنچ گیا  اس نے ایک تندرست و توانا بکرا خریدا اور گاڑی پر لاد کر گھر کی طرف روانہ ہوا  راستے میں گاڑی خراب ہو گئی  ڈرائیور ابھی خرابی تلاش کر ہی رہا تھا کہ یکا یک بکرے نے رسی چھڑائی  گاڑی پر سے چھلانگ لگائی اور دوڑ لگا دی  عبداللہ کے تو اوسان خطا ہو گئے  روزے کی حالت میں تھکن سے چُور  جاری ہے  گرمی کا موسم اور دوپہر کا وقت  وہ بھی جانور کے پیچھے بھاگا  بکرا ایک گلی میں داخل ہوا اور ایک کھلے دروازے والے گھر میں داخل ہو گیا  اس گھر میں جو چھوٹے بچے تھے،انھوں نے بکرے کو دیکھا تو شور مچا دیا اماں،اماں  ہمسائے نے ہمیں جانور بھیجا ہے  ماں بولی ارے نہیں،یہ پڑوسیوں نے نہیں بھیجا،بلکہ کسی اور کا ہے جو آ کر ابھی لے جائے گا  بچے اب ضد پر آ گئے نہیں اماں  ہمارا بکرا آ گیا  اب ہم اس کی قربانی کریں گے  عبداللہ اب اس گھر کی دہلیز پر پہنچ چکا تھا اور ماں اور بچوں کی گفتگو سن کر ایک فیصلہ کر چکا تھا  اجازت لے کر اندر داخل ہوا اور بچوں کی ماں سے کہا بہن  عید تو بچوں کی ہوتی ہے  یہ بکرا اب ان بچوں کو مبارک ہو  اس خاتون کی آنکھوں میں آنسو آ گئے،وہ بولی بھائی  آپ کا شکریہ  اب میرے یتیم بچے ہیں  اب ان کی خاطر میں بھی اس سال قربانی کر سکوں گی  اللہ آپ کو اجرِ عظیم عطا فرمائے  عبداللہ اپنے گھر واپس ہوا تو خالی ہاتھ دیکھ کر اس کے بچوں نے پوچھا ابا جان  ہمارا جانور کدھر ہے  عبداللہ نے کہا ابھی بتاتا ہوں  ذرا صبر تو کرو  بیوی کو اشارہ کیا اور تمام کہانی اکیلے میں کہہ ڈالی  وہ بولی اچھا کیا،مگر اب ہم کیا کریں گے  عبداللہ بولا میں اپنے دوستوں سے مدد مانگتا ہوں،خیر ہو گی انشاء اللہ  اس طرح کچھ پیسے جمع کیے اور دوبارہ منڈی روانہ ہوا  دیکھتا کیا ہے کہ ایک گاڑی جانوروں سے لدی ہوئی اس کے قریب آ کر رکی  عبداللہ نے ایک بکرے کی طرف اشارہ کر کے پوچھا اس بکرے کی قیمت کیا ہو گی  مالک بولا یہ جانور ہماری طرف سے مفت لے جاؤ  کوئی قیمت نہیں  دراصل جب ہم گھر سے کاروبار کی نیت سے نکلے تو ہمارے والد صاحب نے کہا تھا کہ جو پہلا گاہک تمھیں ملے،اس کی پسند کا جانور مفت دے دینا  عبداللہ کی خوشی کا تو کوئی عالم نہ رہا  
ہمایوں اختر  ایک لومڑی ایک چیل کی سہیلی بن گئی  دونوں میں اتنا پیار ہوا کہ ایک دوسرے کے بغیر رہنا مشکل ہو گیا  ایک دن لومڑی نے چیل سے کہا  کیوں نہ ہم پاس رہیں  پیٹ کی فکر میں اکثر مجھے گھر سے غائب رہنا پڑتا ہے  میرے بچے گھر میں اکیلے رہ جاتے ہیں اور میرا دھیان بچوں کی فکر میں لگا رہتا ہے  کیوں نہ تم یہیں کہیں پاس ہی رہو  کم از کم میرے بچوں کا تو خیال رکھو گی  چیل نے لومڑی کی بات سے اتفاق کیا اور آخرکار کوشش کر کے رہائش کے لئے ایک پرانا پیڑ تلاش کیا جس کا تنا اندر سے کھوکھلا تھا  اس میں شگاف تھا  دونوں کو یہ جگہ پسند آئی  لومڑی اپنے بچوں کے ساتھ شگاف میں اور چیل نے پیڑ پر بسیرا کر لیا  کچھ عرصہ بعد لومڑی کی غیر موجودگی میں چیل جب اپنے گھونسلے میں بچوں کے ساتھ بھوکی بیٹھی تھی  جاری ہے  اس نے اپنا اور اپنے بچوں کا پیٹ بھرنے کے لئے لومڑی کا ایک بچہ اٹھایا اور گھونسلے میں جا کر خود بھی کھایا اور بچوں کو بھی کھلایا  جب لومڑی واپس آئی تو ایک بچہ غائب پایا  اس نے بچے کو اِدھر اُدھر بہت تلاش کیا مگر وہ نہ ملا  آنکھوں سے آنسو بہانے لگی  چیل بھی دکھاوے کا افسوس کرتی رہی  دوسرے دن لومڑی جب جنگل میں پھر شکار کرنے چلی گئی اور واپس آئی تو ایک اور بچہ غائب پایا  تیسرے دن بھی ایسا ہی ہوا  اس کا ایک اور بچہ غائب ہو گیا  چیل لومڑی کے سارے بچے کھا گئی  لومڑی کو چیل پر شک جو ہوا تھا،وہ پختہ یقین میں بدل گیا کہ اس کے تمام بچے چیل ہی نے کھائے ہیں مگر وہ چپ رہی  کوئی گلہ شکوہ نہ کیا  ہر وقت روتی رہتی اور خدا سے فریاد کرتی رہتی کہ  اے خدا  مجھے اڑنے کی طاقت عطا فرماتا کہ میں اپنی دوست نما دشمن چیل سے اپنا انتقام لے سکوں  خدا نے لومڑی کی التجا سن لی اور چیل پر اپنا قہر نازل کیا  ایک روز بھوک کے ہاتھوں تنگ آ کر چیل تلاش روزی میں جنگل میں اڑی چلی جا رہی تھی کہ ایک جگہ دھواں اُٹھتا دیکھ کر جلدی سے اس کی طرف لپکی  دیکھا کچھ شکاری آگ جلا کر اپنا شکار بھوننے میں مصروف ہیں  چیل کا بھوک سے برا حال تھا  بچے بھی بہت بھوکے تھے  صبر نہ کر سکی  جھپٹا مارا اور کچھ گوشت اپنے پنجوں میں اچک کر گھونسلے میں لے گئی  ادھر بھنے ہوئے گوشت کے ساتھ کچھ چنگاریاں بھی چپکی ہوئی تھیں  گھونسلے میں بچھے ہوئے گھاس پھوس کے تنکوں کو آگ لگ گئی  گھونسلا بھی جلنے لگا  ادھر تیز تیز ہوا چلنے لگی  گھونسلے کی آگ نے اتنی فرصت ہی نہ دی کہ چیل اپنا اور اپنے بچوں کا بچاؤ کر سکے  وہیں تڑپ تڑپ کر نیچے گرنے لگے  لومڑی نے جھٹ اپنا بدلہ لے لیا اور انہیں چبا چبا کرکھا گئی  نتیجہ جو کسی کے لئے کنواں کھودتا ہے، خود بھی اسی میں جا گرتا ہے  اس لئے سیانوں نے کہا ہے کہ برائی کرنے سے پہلے سوچ لے کہیں بعد میں پچھتانا نہ پڑے  
یاسر فاروق  وہ دونوں ہم جماعت اسکول سے واپس آ رہے تھے کہ احمد نے ایک کتاب راستے میں پڑی دیکھی  شاید کسی کے بستے سے گر گئی ہے  احمد نے جھک کر انور سے کہا  پتا نہیں کس کی ہے  انور نے کہا  دونوں نے ارد گرد دیکھا مگر کسی کو تلاش کرتا نہ پایا تو احمد نے کتاب بیگ میں رکھ لی  احمد کلاس نہم میں پڑھتا تھا اور اسے کتابیں پڑھنے کا شوق تھا  اس کے والد ایک سرکاری محکمے میں ملازم تھے  اس کی امی ایک سادہ سی گھریلو خاتون تھیں  آٹھویں کلاس میں پوزیشن آنے پر ایک ادارے نے اسے ٹیبلٹ کا تحفہ دیا تھا،جسے وہ فارغ وقت یا ضرورت کے وقت ہی استعمال کرتا تھا  اس کی پہلی ترجیح پڑھائی تھی  اس کے والد اسے شروع سے ہی ہر ماہ اس شرط پہ کتاب لا کر دیتے تھے کہ وہ انھیں اس کا خلاصہ سنائے گا تو اسے انعام دیا جائے گا  جاری ہے  اس طرح احمد کو مطالعے کا شوق بچپن ہی سے پیدا ہو گیا تھا  وہ ہر ماہ ایک اچھی کتاب پڑھنے کا منتظر رہتا تھا  وہ تمام کتابیں اور رسائل بڑی احتیاط کے ساتھ سنبھال کر رکھتا جا رہا تھا  اس طرح سے اس کے پاس کتابوں کی ایک چھوٹی سی لائبریری بن گئی تھی  اسکول کی لائبریری میں جتنی بھی کتابیں تھیں،ان میں سے بیشتر وہ پڑھ چکا تھا  اس نے گھر آ کر اسکول کے کپڑے بدلے،کھانا کھایا اور بستے سے وہی کتاب نکالی  ارے  طلسمی کتاب  وہ کتاب کا نام پڑھ کر چونک گیا  یہ مضبوط جلد کی بالکل نئی کتاب تھی  سرورق پر اس کی عمر کا ایک لڑکا بڑے انہماک سے کتاب پڑھ رہا تھا  اس کے پیچھے پرانے دور کی الف لیلوی گلی کا منظر نظر آ رہا تھا  اس نے کتاب کھول کر دیکھی تو خوشی کی انتہا ہی نہ رہی  اس میں بچوں کی کہانیوں کے علاوہ نظمیں بھی تھیں  اس نے کتاب میں دیکھا کہ شاید کہیں اس کے مالک کا کوئی نام،پتا یا فون نمبر لکھا ہو،مگر ایسا کچھ نہ ملا  احمد روزانہ یہ کتاب پڑھ کر ایک نئی دنیا میں کھو جاتا  کہانیاں بڑی ہی دلچسپ تھیں  یہ ایک طلسمی کتاب ہی تو تھی  اس کی نظمیں بھی بڑی ہی مزے کی تھیں  کتنی پیاری ہے یہ میری کتاب  اس نے سوچا  نہیں نہیں  یہ میری نہیں  مجھے اسے مالک کے حوالے کر دینا چاہیے  اس کے دل نے کہا  اس کتاب میں پیغام بھی تو یہی ہے کہ سچ بولو،بڑوں کی عزت کرو،دیانت داری سے ہر کام کرو  مگر کیسے تلاش کیا جائے اس کے مالک کو  اس نے پریشانی سے سوچا  آج کل مصنفین اپنی کتابیں خود چھپوا کر خود ہی فروخت کرتے ہیں اور اس کے لئے وہ فیس بک اور دوسرے ذرائع استعمال کرتے ہیں  موبائل سے ہی خریدار پیسے ان کے اکاؤنٹ میں بھجوا دیتے ہیں،ساتھ اپنا پتا اور فون نمبر بھی بھیج دیتے ہیں  اس طرح سے خریدار کو فائدہ ہوتا ہے کہ اسے عمدہ کتاب گھر بیٹھے مل جاتی ہے اور مصنف کو بھی فائدہ ہو جاتا ہے کہ اس کی کتاب مناسب قیمت پر براہِ راست خریدار تک پہنچ جاتی ہے  اس سے دونوں کے درمیان ایک رابطہ بھی قائم ہو جاتا ہے  یہ خیال آتے ہی اس نے مصنف کو ای میل کیا  السلام علیکم سرمد صدیقی صاحب  میرا نام احمد جمال ہے  جماعت نہم میں پڑھتا ہوں  مجھے آپ کی لکھی کتاب طلسمی کتاب راستے میں پڑی ملی ہے  مالک کا نام پتا اس پر نہیں لکھا ہے  بڑا پریشان ہوں کہ اس کے مالک تک کیسے پہنچاؤں  کتاب میں آپ کا ای میل دیکھا تو آپ سے رابطہ کیا  اس بارے میں آپ میری کچھ مدد کر سکتے ہیں کیا  دوسرے ہی روز اس کے ای میل کا جواب آ گیا وعلیکم السلام احمد میاں  آپ کا بے حد شکریہ کہ آپ نے اتنی دیانت داری کا ثبوت دیا  ہم آپ کے اس جذبہ سے بڑے متاثر ہوئے ہیں  ماشاء اللہ  اب اگر آپ اپنے علاقہ کے بارے میں بتائیں گے تو معلوم ہو سکے کہ اس علاقے سے کس نے کتاب کا آرڈر دیا ہے  احمد جواب پڑھ کر اُچھل پڑا  کسی مصنف نے زندگی میں پہلی بار اس کی بات ہوئی تھی  اس نے جواب میں اپنا مکمل پتا ٹائپ کرنا شروع کر دیا،تاکہ کتاب کے مالک کا پتا چل جائے  احمد نے یہ بھی بتا دیا کہ میں نے امانت میں خیانت کرتے ہوئے پوری کتاب پڑھی،بہت پسند آئی  پھر پوری کتاب پر تبصرہ بھی کیا  اگلے دن اسکول سے آ کر دیکھا تو سرمد بھائی کا جواب آ چکا تھا  پیارے احمد  خوش رہو  ہمیں معلوم ہو چکا ہے کہ کس نے کتاب کا آرڈر کیا تھا  آپ کا بے حد شکریہ کہ آپ نے ہماری پوری کتاب توجہ سے پڑھی  کتاب کے بارے میں آپ کی رائے ہمیں زیادہ عزیز ہے  بے حد خوشی ہوئی کہ کتاب میں موجود سبق سے آپ نے کچھ سیکھا اور دیانت داری سے کتاب کو اس کے اصل مالک کو پہنچانے کی فکر کی  ہم سمجھتے ہیں ہمارا فرض پورا ہوا  ہم نے کتاب مالک تک پہنچا دی ہے،مگر آپ کو بھی ہماری طرف سے طلسمی کتاب کا تحفہ قبول ہو  ہم سمجھتے ہیں ہماری دونوں کتابیں اپنے اصل قاری تک پہنچ گئی ہیں  خوش رہیں اور اسی طرح اپنے ملک کا نام روشن کریں  آمین سرمد  مصنف کی ای میل پڑھنے کے بعد آج کا دن اس کے لئے عید سے بڑھ کر خوشی کا تھا  
نیما گل میمن  پرانے زمانے کی بات ہے  جاپان کے ایک خوبصورت پہاڑی گاؤں میں ایک لڑکا چِن اپنی نانی کے ساتھ رہتا تھا  وہ ایک محنتی اور پیارا لڑکا تھا  اس کی معصومیت اور رحم دلی کی وجہ سے گاؤں کے لوگ اس سے محبت سے پیش آتے تھے  چِن دو سال کا تھا جب ایک حادثے میں اُس کے ماں باپ کا انتقال ہو گیا  تب سے وہ اپنی بوڑھی نانی کے ساتھ پہاڑ پر ٹوٹے پھوٹے گھر میں رہتا تھا  اس کی نانی سردیوں میں گرم ٹوپیاں بُنتی تھیں،جسے بیچ کر اتنے پیسے مل جاتے تھے کہ مشکل سے ان کی گزر بسر ہوتی تھی  ایک روز چِن اسکول سے واپس آیا اور حسبِ عادت اپنی بکری کو چرانے پہاڑ پر لے گیا  جنگل میں ٹہلتے ہوئے اس کی نگاہ نیچے گرے ہوئے چڑیا کے گھونسلے پر پڑی  اس نے دیکھا،کچھ ٹوٹے انڈے اور ایک چڑیا بے جان پڑی تھی  جاری ہے  شاید تیز ہوا سے یہ گھونسلا درخت سے گرا ہو گا  اس نے کچھ سوچا اور جھک کر چڑیا کو اُٹھایا  ہلایا،مگر وہ مر چکی تھی  گھونسلے میں چڑیا کے دو چھوٹے بچے بھی تھے جو شور کیے جا رہے تھے،چِن نے احتیاط سے انھیں اُٹھایا اور گھر لے آیا  نانی،نانی  دیکھیے میں کیا لایا ہوں  اوہو چِن  تم پھر کوئی عجیب و غریب جنگلی پھل لائے ہو گے  نہیں نانی  یہ کسی چڑیا کے بچے ہیں،جو ابھی پیدا ہوئے ہوں گے یا شاید دو تین دن پہلے  اوہ  تو تمھیں ان کو گھر نہیں لانا چاہیے تھے چِن  نانی ان کا گھونسلا درخت سے گر گیا تھا  چِن نے نانی کو پوری بات بتائی،پھر وہ بھاگ کر کچن سے ایک چھوٹی کٹوری میں پانی لے آیا  اس کا معصوم دل بچوں کے لئے فکرمند تھا  چڑیا کے بچوں نے پانی تو پی لیا،مگر وہ اب بھی ویسے ہی بے قرار تھے  چِن نے سوچا کہ شاید ان کو بھوک لگی ہو گی  چِن کے برعکس نانی کو ان میں زیادہ دلچسپی نہیں تھی  وہ گھر کے کاموں میں ہی لگی رہیں  نانی یہ کھاتے کیا ہوں گے  بلکہ یہ تو شاید ابھی دودھ پیتے ہوں گے  نانی  کیا گھر میں تھوڑا دودھ ہے  نہیں،بکری نے جتنا دودھ دیا تھا،میں نے اس کا پنیر بنا لیا ہے  چِن بھاگ کر باورچی خانے سے روٹی کا ایک ٹکڑا لے آیا اور بچوں کے آگے رکھ دیا،مگر انھوں نے کچھ نہ کھایا اور بدستور چیں چیں کرتے رہے  چِن نے گھر میں جو کچھ بھی پھل،سبزی موجود تھا،سب ایک ایک کر کے ان کے سامنے رکھا،مگر وہ چھوٹے بچے یہ سب کیسے کھاتے  نانی  یہ تو کچھ بھی نہیں کھا رہے  وہ دکھ سے بولا پھر یہ بڑے کیسے ہوں گے  شاید یہ باجرا وغیرہ جیسی چیز کھاتے ہوں گے  نانی بولیں  باجرا تو گھر میں نہیں ہے  نانی  کیا آپ مجھے ایک ین جاپانی سکہ دیں گی،تاکہ میں بازار سے ان کے لئے باجرا لے آؤں  مگر وہ تو میں نے صبح تمہارے اسکول جانے کے لئے رکھا ہے،تاکہ تم وہاں کچھ کھا سکوں  نانی فکرمندی سے بولیں  کوئی بات نہیں نانی  میں کل اسکول کے لئے آپ سے کوئی پیسہ نہیں لوں گا  یوں ننھے چِن نے نانی سے ایک ین لیا اور اُن کا باجرا لے آیا  چڑیا کے بچوں نے باجرا کھا لیا تو چِن کی جان میں جان آئی  چِن نے ان کو ایک پیالے میں رکھ لیا اور باہر درخت سے کچھ پتے توڑ کر لے آیا اور چڑیا کے بچوں والے پیالے کے گرد لگا دئیے  یہ تم کیا کر رہے ہو چِن  شام ہو رہی تھی  اندھیرے اور نظر کی کمی کے باعث نانی نے ٹوپی بُننا بند کر دیا تھا اور اس کے لئے تِل والی روٹی اور پنیر لے آئی تھیں  نانی  میں ان کے لئے گھر بنا رہا ہوں،تاکہ یہ زیادہ محفوظ رہیں  نانی چِن کے محبت اور معصومیت پہ ہنس دیں اور بولیں میں کل ان کے لئے ٹوکریاں بنانے والی رسی کی مدد سے ایک پنجرہ بنا دوں گی،جہاں تم ان کے لئے باجرا اور پانی بھی رکھ دینا،چلو اب شام کا کھانا کھا لو،پھر اسکول کا کام بھی کرنا ہے تمھیں  چڑیا کے بچے چِن کے پاس پلنے لگے  چِن ان کا خاص خیال رکھتا،جیسے وہ اپنی بکری کا رکھتا تھا  اس کی محبت دیکھ کر نانی بھی خوب ان کی دیکھ بھال کرتی تھیں  بچے بڑے ہونے لگے اور پوری چڑیا بن گئے  اب یہ بچے چمکتے ہوئے نیلے رنگ کی چڑیوں میں تبدیل ہو گئے تھے  یہ بہت خوبصورت چڑیاں تھیں  ایک دن چِن کی خوشی کی انتہا نہ رہی جب اس نے دیکھا کہ چڑیا نے تین انڈے دیے تھے  نانی،نانی  دیکھیں نیلی چڑیا نے انڈے دیے ہیں،اب ان میں سے بھی بچے نکلیں گے نا  وہ بہت خوش تھا  ہاں بیٹا  جانوروں اور پرندوں کو محبت سے رکھا جائے تو اللہ خوش ہو کر ہمیں بہت سا انعام دیتا ہے  نانی نے محبت سے چِن کے سر پر ہاتھ پھیرا  ان کے گھر کے حالات اب بگڑنے لگے تھے،کیونکہ نانی بڑھاپے کی وجہ سے زیادہ ٹوپیاں نہیں بُن سکتی تھیں  چِن سوچتا تھا کہ صبح تو وہ اسکول جاتا ہے،اگر شام کے وقت اسے کوئی کام مل جائے تو نانی کو آرام مل جائے گا  یہی سوچ کر وہ شام کو قریبی بازار میں کام کی تلاش کے لئے نکل پڑا  کچھ عرصے میں اس کے پاس چڑیوں کے کئی جوڑے جمع ہو گئے تھے  ایک دن وہ یونہی دکانوں کے آگے سے گزر رہا تھا کہ شاید اس کو کوئی کام دینے کے لئے بلا لے  چڑیوں کا پنجرہ اس کے ہاتھ میں تھا  وہاں کھڑا ایک آدمی کچھ دیر تو غور سے اسے اور اس کی چڑیوں کو دیکھتا رہا پھر اس کے پاس آ گیا اے پیارے لڑکے  کیا یہ چڑیا تمھاری ہیں  ہاں  میں نے ان کو پالا ہے  کیا تم ایک چڑیا مجھے دو گے  میں دو ہزار ین دوں گا  چِن کی آنکھیں پھٹ گئیں  وہ بہت بڑی قیمت تھی  مگر کیوں  وہ بوکھلا گیا  کیا تمھیں نہیں پتا  یہ نیلی پہاڑی چڑیا بہت نایاب پرندوں میں سے ایک ہے  چِن کو لگا کہ یہ شخص ٹھگ ہے،جو اسے کسی طرح لالچ دے کر پھنسانا چاہتا ہے  نانی کہتی تھیں بچوں کو لالچ دے کر ٹھگ لوگ اُٹھا لے جاتے ہیں  چِن نے اس آدمی کو انکار کر دیا اور گھر آ کر نانی کو ساری بات بتائی  نانی نے کہا تم نے بہت اچھا کیا کہ اس آدمی کو چڑیا نہیں دی  مگر نانی  کیا پتا یہ واقعی نایاب پرندہ ہو  کل میں تمھارے ساتھ خود پرندوں کی دکان پر چلوں گی،وہاں جا کر ہم اس کی اصل قیمت پتا کر لیں گے  دوسرے روز نانی اور چِن نے پرندوں کی دکان پر ایک چڑیا کی قیمت پوچھی تو دکاندار نے اس آدمی سے کئی گنا زیادہ رقم بتائی  تب چِن نے ایک جوڑی چڑیا اسے فروخت کر دی  بہت سی چڑیاں اب بھی اس کے پاس تھیں  ان پیسوں سے ان کے حالات بہت بہتر ہو گئے اب نانی کو اُونی ٹوپیاں بھی نہیں بنانی پڑتی تھیں  
محمد اقبال شمس  وہ کالی بلی اچانک اس کے راستے میں آ گئی  رات کے وقت اس کی آنکھیں موتیوں کی طرح چمک رہی تھیں  نادر کو نہ جانے کیا سوجھی کہ اس نے فوراً ایک پتھر اُٹھا کر اسے دے مارا  بلی غراتی ہوئی قریبی قبرستان کے راستے پر دوڑتی چلی گئی  دراصل وہ اپنے دوست کی سالگرہ سے رات کے وقت واپس آ رہا تھا،جس کا گھر اس کے گھر سے زیادہ دور نہیں تھا،لہٰذا وہ پیدل ہی آ رہا تھا  بعد میں اسے اپنی ماں کی نصیحت یاد آئی کہ کسی جانور کو بلاوجہ پتھر یا کوئی اور چیز نہیں مارنی چاہیے،تو اسے افسوس ہوا  اگلے دن اس کی نانی کی طبیعت اچانک خراب ہو گئی  لہٰذا اس کے امی اور ابو ان کی عیادت کے لئے چلے گئے  امتحان کی تیاری کے لئے وہ گھر میں اکیلا تھا  اچانک بارش شروع ہو گئی  جاری ہے  بادل صبح سے ہی تھے  شام سے شروع ہونے والی اس بارش نے اب طوفان کی صورت اختیار کر لی تھی  اس کے ابو کا فون آیا کہ اب وہ صبح ہی آئیں گے  اب وہ گھر میں اکیلا تھا  اسی دوران اچانک بجلی چلی گئی  پھر اس نے موم بتی ڈھونڈ کر جلائی  ابھی تھوڑی ہی دیر گزری ہو گی کہ اچانک دروازے پر دستک ہوئی  اس نے جا کر دروازہ کھولا تو سامنے ایک اجنبی بوڑھی عورت کو دیکھ کر ٹھٹک گیا  کون ہیں آپ  اور ایسی طوفانی بارش میں کہاں سے آ رہی ہیں  وہ ایک پُراسرار ہنسی ہنستے ہوئے بولی دراصل میری یادداشت کمزور ہے  میں اپنے گھر کا راستہ بھول گئی ہوں  ایسی طوفانی بارش میں مجھے پناہ چاہیے  صبح ہوتے ہی میں یہاں سے چلی جاؤں گی  ٹھیک ہے،اندر آ جائیں  وہ کچھ سوچتے ہوئے بولا  اچانک بجلی چمکی،اسی دوران اس کی آنکھوں میں ایک عجیب سی روشنی پیدا ہوئی،جسے وہ ہونقوں کی طرح دیکھنے لگا  کیا دیکھ رہے ہو  وہ اسے گھورتے ہوئے بولی  کچھ نہیں،مجھے ایسا لگا کہ جیسے آپ کی آنکھیں چمکی ہوں  وہ قدرے گھبراتے ہوئے بولا  آسمانی بجلی جو چمکی تھی ناں،وہ ہی چمک آنکھوں میں پڑی ہو گی  بڑھیا مسکراتے ہوئے بولی اور پھر وہ لاٹھی کے سہارے آہستہ آہستہ آگے بڑھنے لگی  آپ یہاں آرام کر لیں  اس نے ایک کمرے کی طرف اشارہ کرتے ہوئے کہا  اچھی بات ہے  یہ کہہ کر بوڑھی نے گردن گھما کر اس کی طرف مسکراتے ہوئے دیکھا  اس کی مسکراہٹ میں بھی ایک پُراسراریت سی چھپی ہوئی تھی  وہ کمرے میں جا چکی تھی  وہ بڑھیا کو کمرے میں چھوڑ کر باہر نکلا ہی تھا کہ اچانک اس کے سر پر بارش کا پانی گرنے لگا  اس نے پانی صاف کرنے کے لئے ہاتھ پھیرا تو وہ اُچھل کر رہ گیا  وہ پانی نہیں،خون تھا  وہ فوراً اپنا ہاتھ صاف کرنے کے لئے غسل خانے کی طرف دوڑا  نل کھولتے ہی اس کی آنکھیں جیسے پھٹ پڑیں  نل میں سے بھی خون کی دھار نکل رہی تھی  یہ  یہ آخر خون کہاں سے آ رہا ہے  وہ منہ ہی منہ میں بڑبڑایا  اچانک اس کے سامنے وہی بوڑھی عورت آئی اور اسے ایک کپڑا دیتے ہوئے بولی لو  اس سے خون صاف کر لو جو تمہارے ہاتھوں پر لگا ہے  مگر آپ تو اندر تھیں،آپ کو کیسے معلوم کہ میرے ہاتھ میں خون لگا ہوا ہے  اس کے لہجے میں حیرانگی تھی  پیاس لگی تھی  پانی پینے کے لئے آئی تو تمہارے ہاتھ میں خون لگا ہوا دیکھ کر کپڑا لے آئی  یہ کہہ کر وہ واپس کمرے کی طرف چلی گئی  وہ کپڑے سے خون صاف کرنے لگا  اسی دوران بادل زور سے گرجے اور بجلی چمکی،اس نے فوراً آسمان کی طرف دیکھا تو حیرت زدہ رہ گیا  اسے ایک خوف ناک چہرہ نظر آیا  اس نے فوراً اپنا سر جھٹکا جیسے اسے وہم ہوا ہو  وہ اپنے کمرے کی طرف جانے کے لئے مڑا تو اچانک اسے کسی بلی کی آواز سنائی دی  اس نے غور سے دیکھا تو دیوار کی منڈیر پر ایک کالی بلی بیٹھی ہوئی تھی  ابھی وہ اسے غور سے دیکھ ہی رہا تھا کہ اچانک اس کے کاندھے پر کسی نے ہاتھ رکھا  اس نے فوراً پیچھے مڑ کر دیکھا تو وہ بوڑھی عورت کھڑی تھی  کیا بات ہے ابھی تک یہیں کھڑے ہو  کچھ نہیں ایک کالی بلی دیوار پر بیٹھی ہے،اسے دیکھ رہا تھا  کہاں ہے  مجھے تو کوئی بلی دکھائی نہیں دے رہی  اب نادر نے جو دیکھا تو واقعی بلی وہاں موجود نہیں تھی  میرے خیال میں تمہیں اب سو جانا چاہیے،رات کافی ہو گئی ہے  جی،آپ ٹھیک کہہ رہی ہیں  یہ کہہ کر وہ سوچوں میں گم اپنے کمرے کی طرف چل پڑا  اپنے بستر پر لیٹا وہ سونے کی کوشش کر رہا تھا،مگر نیند اس کی آنکھوں سے کافی دور تھی  ڈراؤنا چہرہ،خون اور کالی بلی والے واقعات اس کی نگاہوں کے سامنے بار بار آ رہے تھے  اس نے مضبوطی سے آنکھیں بند کیں اور سونے کی کوشش کرنے لگا  ابھی کچھ ہی دیر گزری ہو گی کہ اچانک اسے ایسی آواز سنائی دی جیسے کوئی اوپر سے کودا ہو  اس نے فوراً بستر سے چھلانگ لگائی اور باہر کی طرف دوڑا  اس نے دیکھا کہ صحن میں وہی کالی بلی کھڑی ہے  اس کی آنکھوں سے جیسے شعلے نکل رہے ہوں  دیکھتے ہی دیکھتے اس بلی کا قد بڑھنے لگا  یہ دیکھ کر اس کی آنکھیں حیرت سے پھٹ پڑیں  وہ بلی آوازیں نکالتے ہوئے آہستہ آہستہ اس کی طرف بڑھنے لگی اور پھر اچانک اس پر چھلانگ لگا دی اور پھر اپنے پنجے اس کے گلے پر مضبوطی سے گاڑ دیے  وہ زور سے چیخا  اچانک اس کی آنکھ کھل گئی  او خدایا  وہ خواب تھا  اس نے خود سے کہا  اچانک اسے اپنے گلے پر کچھ چبھن سی محسوس ہوئی  اس نے فوراً اپنے گلے پہ ہاتھ لگایا اور پھر وہ یہ دیکھ کر حیران رہ گیا کہ اس کے ہاتھ میں خون لگا ہوا تھا  وہ بُت بنا سوچ رہا تھا کہ وہ بوڑھی عورت اس کے کمرے میں داخل ہوتے ہوئے بولی کیا ہوا  کیوں شور مچا رہے ہو  میری سمجھ میں نہیں آ رہا کہ یہ سب کیا ہو رہا ہے  جب سے آپ یہاں آئی ہیں کچھ غلط ہونے لگا ہے  کچھ دیر خاموش رہنے کے بعد وہ چیخا سچ سچ بتاؤ کون ہو تم  یہ سن کر بڑھیا کے چہرے کے تاثرات بدل گئے  لبوں پر پُراسرار سی مسکراہٹ اُبھری  پھر اچانک اس کا رنگ تبدیل ہونے لگا  رنگ بالکل سیاہ ہو گیا  اس کی آنکھوں سے جیسے شعلے سے نکلنے لگے ہوں  اچانک اس کی شکل کالی بلی میں تبدیل ہو گئی  وہ دھیرے سے بولی ہاں  سچ سمجھے،میں کوئی اور ہی ہوں  اس نے ایک زور دار قہقہہ لگایا  مجھ سے کیا چاہتی ہو  میرے پیچھے کیوں پڑی ہو  وہ ڈرتے ہوئے بولا  جس کالی بلی کو تم نے پتھر مارا تھا،وہ میں تھی  وہ بلیوں کی طرح میاؤں کرتے ہوئے بولی تم نے مجھے خواہ مخواہ پتھر مارا تھا  میں اسی کی سزا دینے یہاں آئی ہوں  وہ اس کے نزدیک آتے ہوئے بولی  اس کی سمجھ میں نہیں آ رہا تھا کہ وہ کیا کرے  اچانک اس نے چڑیل کو دھکا دیا اور کمرے سے باہر کی طرف بھاگا  وہ فوراً اس کے پیچھے آئی  طوفانی بارش اب بھی جاری تھی  اچانک اسے وہ لاٹھی نظر آئی جو بوڑھی عورت اپنے ساتھ لائی تھی  وہ اس نے جھپٹ کر اُٹھا لی  یہ دیکھ کر چڑیل جہاں تھی،وہیں رک گئی یہ لاٹھی مجھے دے دو  وہ غراتے ہوئے بولی  پھر اسے ایک کپڑا نظر آیا،جو بوڑھی عورت نے اسے ہاتھ سے خون صاف کرنے کے لئے دیا تھا  اس نے فوراً کپڑا اُٹھا کر لاٹھی میں باندھا اور باورچی خانے میں آ گیا اور اس کپڑے کو آگ لگا دی  اب اس کے ہاتھ میں جلتی ہوئی لاٹھی تھی  یہ دیکھ کر چڑیل پیچھے ہٹنے لگی  جب کہ نادر اس کے نزدیک آتا گیا اور جلتی ہوئی لاٹھی اس کے جسم کے ساتھ لگا دی  دیکھتے ہی دیکھتے اس کے جسم میں آگ لگ گئی  وہ زور سے چیخی،مگر اس کی چیخ طوفانی بارش میں کہیں دب کر رہ گئی  دیکھتے ہی دیکھتے وہ راکھ کا ڈھیر بن گئی  چڑیل کے خاتمے پر اس نے اللہ کا شکر ادا کیا  طوفانی بارش تھم چکی تھی  برسات کی یہ رات اس کی زندگی بھر نہ بھولنے والی رات ثابت ہوئی تھی  
جمال رومی  رات کے دو بجے کا وقت تھا  شاہد کی نظر اس دکان پر پڑی،جہاں وہ ملازم تھا  دکان کا شٹر ذرا سا اوپر اُٹھا ہوا تھا اور اندر مدھم روشنی بھی نظر آ رہی تھی جو شاید ٹارچوں کی تھی  اس نے موٹر سائیکل روک دی  شاہد کو یہ بات سمجھنے میں زیادہ دیر نہیں لگی کہ دکان میں چوری کی واردات ہو رہی ہے  اس وقت وہ اپنے ایک دوست کی شادی کی تقریب سے واپس آ رہا تھا  اس نے موٹر سائیکل ایک طرف کھڑی کی اور دبے قدموں دکان کی قریب پہنچا  دکان کے باہر ایک وین کھڑی تھی جو چوری کیا جانے والا سامان لے کر جانے کے لئے لائی گئی تھی  وہ آڑ میں ہو کر خاموشی سے اندر جھانکنے لگا  اندر چور موجود تھے اور یہ تعداد میں چار تھے  ان کی آوازوں میں سے ایک آواز شاہد نے پہچان لی  جاری ہے  یہ شانی تھا،جسے دکان کے مالک سیٹھ قاسم نے ایک ماہ قبل ملازمت پر رکھا تھا  شانی اپنے دیگر ساتھیوں سے کہہ رہا تھا میں کل معمول کے مطابق کام پر جاؤں گا تاکہ کسی کو مجھ پر شک نہ ہو  اچھا تو شانی نے اپنے ساتھیوں کے ساتھ مل کر چوری کا منصوبہ بنایا ہے  شاہد زیر لب بڑبڑایا یعنی جس تھالی میں کھاتا ہے،اسی میں چھید کر رہا ہے  اس نے سوچا پولیس کو فون کرنا چاہیے اور پتلون کی جیب سے موبائل فون نکالا  اسی دوران اُسے سیٹھ قاسم کا رویہ یاد آ گیا  قاسم الیکٹرونکس کے نام سے مختلف برقی اشیاء کی یہ ایک بڑی دکان تھی،جس میں شاہد کے علاوہ پانچ ملازم اور بھی کام کرتے تھے  دکان کے مالک سیٹھ قاسم کا رویہ ملازموں کے ساتھ ذرا سخت تھا  اگرچہ وہ کبھی کسی کی حق تلفی نہیں کرتا تھا،مگر وہ نظم و ضبط کا بہت پابند تھا اور چاہتا تھا کہ اس کے ملازم بھی اس بات کا خیال رکھیں  شاہد کو یاد آیا کہ ذرا ذرا سی بات پر سیٹھ اسے جھڑک دیتا ہے  اگر کبھی دکان پر پہنچنے میں تھوڑی دیر ہو جائے تو سب کے سامنے ڈانٹ دیتا  اس نے سوچا اچھا ہے،سیٹھ کا نقصان ہوتا ہے تو ہو،مجھے کیا،میں کیوں اس جھمیلے میں پڑوں  یہ سب سوچتے ہوئے اس نے موٹر سائیکل اسٹارٹ کی اور گھر کی راہ لی  قاسم الیکٹرونکس کے مالک قاسم خاں کی عمر پچپن،ساٹھ برس کے لگ بھگ تھی  وہ صحت مند جسم کا آدمی تھا  اگرچہ وہ اندر سے ایک نرم مزاج انسان تھا،لیکن اس کے چہرے پر موجود گھنی مونچھوں اور گونج دار آواز کی وجہ سے اس کی شخصیت خاصی رعب دار لگتی تھی،یہی وجہ تھی کہ اس کے ارد گرد کے لوگ اس سے خاصے دبے رہتے تھے  اگلے روز چوری کی خبر ہر طرف پھیل چکی تھی  چور نقدی اور لاکھوں روپے مالیت کا سامان لے گئے تھے  پولیس نے رپورٹ درج کر کے ملزمان کی تلاش شروع کر دی تھی  دکان پر کام کرنے والے ملازموں سے بھی پوچھ گچھ کی گئی،لیکن پولیس کسی نتیجے پر نہیں پہنچ سکی  جبکہ شاہد سب کچھ جانتے ہوئے بھی انجان بنا رہا  چوری کی واردات کو دو دن ہو چکے تھے  سیٹھ قاسم نے تمام ملازموں کو اکٹھا کیا اور ان سے مخاطب ہوا تم سب کے علم میں ہے کہ میری دکان میں واردات ہوئی ہے  اس حادثے نے مجھے پریشان کر دیا ہے  دکان کا نقصان بھی پورا کرنا ہے  عید کا تہوار قریب ہے  تم سب اس انتظار میں ہوں گے کہ میں تمہیں پیشگی تنخواہ بھی دوں گا اور عیدی بھی  یقینا تم سب اس کے حق دار بھی ہوں  میں تم لوگوں کو پیشگی تنخواہ بھی دے رہا ہوں اور عید بھی  عیدی کی رقم بھی پچھلے سال کے مطابق ہی ہو گی  میں دعا کرتا ہوں کہ تم سب کی عید اچھی گزرے  شاہد سر جھکائے خیالات میں گم تھا  وہ سوچ رہا تھا کہ سیٹھ دل کا بُرا نہیں ہے  اسے ہماری فکر ہے  وہ ان مشکل حالات میں بھی ہمیں نظر انداز نہیں کر رہا  شاہد کو اپنی غلطی پر پچھتاوا ہونے لگا  اس کا ضمیر جاگ اُٹھا  وہ سوچنے لگا کہ اس کی ایک غلطی کی وجہ سے مالک کا لاکھوں کا نقصان ہو گیا  اگر اُس رات وہ پولیس کو فون کر دیتا تو آج شانی اور اس کے ساتھی حوالات میں ہوتے  دکان سے چھٹی کے بعد شاہد نے احتیاط سے شانی کا پیچھا کیا اور اس جگہ کا سراغ لگا لیا،جہاں شانی کے ساتھی چھپے ہوئے تھے،یقینا یہی چوری کا سامان بھی موجود ہو گا  یہ ایک کم آبادی والا علاقہ تھا،جہاں شام ہوتے ہی سناٹا چھا جاتا تھا  اس کام سے فارغ ہونے کے بعد وہ سیٹھ کے گھر پہنچا  اس نے قاسم کو چوری کی رات ہونے والے واقعے کی روداد سنائی  اس کے روبرو اپنی غلطی کا اعتراف بھی کیا اور معافی بھی مانگی  قاسم نے شاہد کا کاندھا تھپتھپایا اور اس کی غلطی کو یہ کہتے ہوئے معاف کر دیا کہ میں دکان پر کام کرنے والے تمام لڑکوں کو اپنے بچوں کی طرح سمجھتا ہوں،اس لئے انھیں ڈانٹ بھی دیتا ہوں،لیکن کام کی قدر کرتا ہوں اور چاہتا ہوں کہ اگر وہ زندگی میں کامیابی حاصل کرنا چاہتے ہیں تو نظم و ضبط کی پابندی کرنا سیکھیں  شاہد نے پولیس کو اپنا بیان دیا اور اس جگہ کی نشاندہی کی،جہاں شانی کے دیگر ساتھی چھپے ہوئے تھے  شانی اور اس کے ساتھیوں کو گرفتار کر لیا گیا اور چوری کیا گیا سامان بھی برآمد کر لیا گیا  اس طرح سیٹھ قاسم نقصان اُٹھانے سے بچ گئے اور شاہد کے ضمیر کا بوجھ بھی ختم ہو گیا  
انوار آس محمد  مسجد کے سامنے ایک کونے پر کوئی بھکاری بابا بیٹھا ہوا بھیک مانگ رہا تھا  بابا اندھا تھا،اس لئے لوگ اس پر ترس کھا کر کچھ نہ کچھ بھیک دیتے جا رہے تھے  بابا کے کشکول میں کچھ پیسے جمع ہو گئے تھے  اتنے میں وہاں کچھ نوجوان امیر زادے آئے اور بابا کو حقارت سے دیکھنے لگے  بابا  کیوں اندھے ہونے کا ناٹک کر رہے ہو  یہ لو پانچ روپے کا سکہ  بے ادب حارث نے سکہ اُچھالتے ہوئے کہا  بابا کو لڑکے کی بات ناگوار گزری اور اس نے کہا میں ناٹک نہیں کرتا  میں تو صرف بھیک مانگ رہا ہوں  بوڑھا ہوں اندھا بھی ہوں  دنیا میں میرا کوئی نہیں ہے  پر تُو ناٹک کرتا ہے،اپنے مہذب ہونے کا  تیرے ابا تیرے پیار میں جھوٹی تعریف کرتا ہے  تیرا باپ ایک کاروباری آدمی ہے  جاری ہے  تم لوگوں کا کپڑے کا کاروبار ہے اور تم چار بہن بھائی ہو  بابا کی باتیں سن کر لڑکے کو پہلے تو غصہ آیا،مگر نہ جانے بابا کی زبان میں ایسی کیا تاثیر تھی کہ لڑکا کچھ نہ کر سکا،کیونکہ لڑکا جانتا تھا کہ بابا کا ایک ایک لفظ سچ تھا  یہ بابا تو کوئی بڑا بزرگ لگتا ہے جو ہمارے بارے میں اتنا کچھ جانتا ہے  حارث نے سوچا  اتنے میں دوسرے لڑکے نے کہا بابا  زیادہ باتیں نہ کرو،جاؤ بھیک مانگو  تُو چپ کر جا لڑکے  اور بہتر ہے کہ یہاں سے چلا جا،ورنہ کہیں کا نہیں رہے گا  میں جانتا ہوں کہ تیرا باپ ملک سے باہر ہے اور تجھ پر باہر کی کمائی کا نشہ ہے  بابا نے کہا  دوسرے لڑکے کا منہ بھی کھلا کا کھلا رہ گیا یار  یہ بابا تو ہمارے بارے میں سب کچھ جانتا ہے  لڑکے نے آہستہ سے اپنے دوستوں سے کہا  بابا نے اس کی بات سن لی اور کہا میں تمہارے خاندان کے بارے میں بھی سب کچھ جانتا ہوں  بابا  آپ بہت پہنچے ہوئے بزرگ لگتے ہیں، دعا کریں میں امتحان میں پاس ہو جاؤں  تیسرے دوست نے کہا  وہ بابا سے متاثر ہو چکا تھا  اللہ تجھے امتحان میں کامیاب کرے  بابا نے دعا دی  دوست خوش ہو گیا اور اس نے بابا کے کشکول میں ایک ہزار روپے کا نوٹ ڈال دیا  تُو نے ہمیں خوش کیا ہے،اللہ تجھے خوش کرے گا بیٹا  لیکن تیرے دوستوں نے ہمیں ناراض کیا ہے  ان کا بیڑا  بابا ابھی اپنی بات پوری نہیں کر پایا تھا کہ لڑکوں نے بابا سے معافی مانگی اور ایک ایک ہزار کے نوٹ اس کے کشکول میں ڈال دیے  بابا  ہم سب کو معاف کرنا،ہم نے آپ کو پہچاننے میں غلطی کی  جاؤ تم کو معاف کیا  بابا نے کہا اور آنکھیں بند کر لیں  لڑکے وہاں سے چلے گئے  تھوڑی دیر بعد بابا کے پاس ایک کار آ کر رُکی بابا کار میں سوار ہو گیا  کار میں بیٹھتے ہی بابا نے نقلی داڑھی اُتاری اور پیسے گنے جو تقریباً پانچ ہزار تھے  کار میں موجود اپنے دوستوں سے کہا اپنا یہ کام اچھا ہے  پہلے لوگوں کے بارے میں معلومات حاصل کرو،پھر ان کو سب بتا کر متاثر کرو  وہ سمجھتے ہیں کہ ہم پہنچے ہوئے بابا ہیں اور ہمیں سب علم ہے  اس طرح اپنی مٹھی میں آ جاتے ہیں  تھوڑی محنت زیادہ ہے،مگر آمدنی اچھی ہو جاتی ہے  کار میں موجود تمام نقلی بابے یہ سن کر ہنسنے لگے  
فہیم زیدی  عدیل اپنے دوست کبیر کے ہمراہ بازار سے سبزی لے کر گھر کی جانب آ رہا تھا  سامنے سے ارسلان آتا دکھائی دیا  یہ تینوں ایک ہی محلے میں رہتے تھے  قریب پہنچ کر ارسلان نے ہاتھ اس کی جانب بڑھایا تو عدیل نے اس سے ہاتھ نہ ملانے کا عذر پیش کرتے ہوئے کہا میں ہاتھ نہیں ملا سکتا،میرے ہاتھ کی انگلیوں میں کافی دنوں سے درد ہے  اوہ تو بھائی  جلدی کسی ڈاکٹر کو دکھاؤ  ارسلان نے دوسرے دوست کبیر سے ہاتھ ملاتے ہوئے عدیل کو ہمدردی سے مشورہ دیا  اچھا میں ذرا جلدی میں ہوں امی نے یہ سبزی لینے بازار بھیجا تھا  عدیل نے ارسلان سے جان چھڑانے کی کوشش کی  ارسلان آگے بڑھ گیا تو کبیر نے عدیل سے کہا تم نے اس سے جھوٹ کیوں بولا کہ تمہارے ہاتھ میں درد ہے اور اس سے ہاتھ بھی نہیں ملایا  جاری ہے  بھائی  میری امی کہتی ہیں،ان کا پورا ہی گھر ملنے جلنے کے قابل نہیں ہے  عدیل نے وجہ بتائی  ایسا کیا کر دیا ان لوگوں نے،جو ملنے کے قابل ہی نہیں رہے  کبیر نے ایک بار پھر اصرار کیا  ان لوگوں نے اپنے گھر میں ناپاک جانور کتا رکھا ہوا ہے  کتے تو اکثر لوگوں کے گھر میں پالے جاتے ہیں،اس لئے کہ وہ وفادار ہوتے ہیں اور گھر کی رکھوالی بھی کرتے ہیں  کبیر نے عدیل کی بات پر حیران ہو کر کہا  بس بھئی میری امی نے کہا ہے کہ ان کے گھر نہ جانا ہے اور نہ ان لوگوں سے بات کرنی چاہیے  عدیل نے امی کا فیصلہ سنایا اور اپنے گھر میں داخل ہو گیا  سنو بیٹا  ارسلان کی امی خالہ رشیدہ نے گھر کے دروازے پر کھڑے ہو کر عدیل کو آواز دے کر کہا اپنی امی سے کہنا کہ آج شام چار بجے ہمارے ہاں قرآن خوانی میں آ جائیں  ارسلان کی امی نے بہت شفقت سے کہا  امی سے کہنا بے کار ہے خالہ  وہ نہیں آئیں گی آپ کے گھر،امی ابو اکثر اس ناپاک کتے کے بارے میں باتیں کرتے ہیں جو آپ نے اپنے گھر میں پالا ہوا ہے اور یہ بھی کہتی ہیں کہ ناپاک جانور سے آپ کے گھر سے برکت بھی اُٹھ چکی ہو گی  عدیل نے بلا تکلف صاف صاف کہہ دیا  ٹھیک ہے بیٹا  بہت شکریہ،یہ سب بتانے کا  ارسلان کی امی نے افسوس سے کہا اور گھر کے اندر چلی گئیں  تمہاری یہ بہت غلط بات ہے عدیل  کہ تم صرف اس بات پر ارسلان سے بات نہیں کرنا چاہتے کہ اس کے گھر میں کتا ہے  ایک روز عدیل کے دوست کبیر نے اسے سمجھانے کے لئے کہا  دیکھو بھائی  میرے والدین جو مجھ سے کہیں گے میں ویسا ہی کروں گا  عدیل نے ارسلان سے بات نہ کرنے کی وجہ بتائی اور تم اس کی زیادہ حمایت مت کرو،جو میری امی کا حکم ہے،میں ویسا ہی کر رہا ہوں بس  عدیل نے اٹل انداز میں کبیر سے کہا تو کبیر نے عدیل سے زیادہ بات کرنا مناسب نہیں سمجھا اور خاموش ہو گیا  تم کو معلوم ہے کبیر  ہمارا کتا بہت ہی وفادار ہے،اس نے ایک دفعہ ہمارے گھر چوری کی واردات ناکام بنا دی  ارسلان نے بعد میں کبیر کو بتایا  عدیل پاس کھڑا تھا،بولا وہ تو ہر کتا ہی وفادار ہوتا ہے  میری امی نے کہا ہے کہ جن کے گھر ناپاک جانور ہوں ان سے دور رہنا چاہیے  ارسلان کی والدہ،عدیل کے گھر پہنچ گئیں اور بولیں بہن ثریا  آپ کے خیالات جان کر بہت دکھ ہوا مجھے  بھلا میں نے ایسی کیا بات کر دی،کس بات کا افسوس ہوا آپ کو  عدیل کی امی جن کو اس طرح اچانک رشیدہ خالہ کا اپنے گھر چلے آنا بُرا لگا،ناگواری کے انداز میں پوچھا  آپ اپنے بچے کو یہ کیا تربیت دے رہی ہیں  رشیدہ خالہ نے بات شروع کی  کیسی تربیت کی،کیا مطلب،میں کچھ سمجھی نہیں  عدیل کی امی نے پوچھا  وہ سب سے یہی کہتا پھر رہا ہے کہ ہم نے کتا پالا ہے تو ہمارے گھر سے برکت اُٹھ چکی ہے  ارسلان کی امی اصل بات کی طرف آئیں  بُرا مت ماننا بہن  کتے اور اس جیسے غلیظ جانور کم از کم کسی مسلمان کے گھر میں تو نہیں ہونے چاہئیں  عدیل کی امی نے اب صاف صاف کہا  بہن  تین سال پہلے جب یہ پلا تھا،تب تیز برسات میں راستے میں شدید ٹھنڈ سے ٹھٹھر رہا تھا تو اس وقت میرے شوہر کو اس پر ترس آ گیا اور وہ اسے اُٹھا کر گھر لے آئے  اس کے زخموں پر مرہم لگایا،اسے دودھ پلایا  اس کا چند روز یہ سوچ کر خیال رکھا کہ ٹھیک ہو جائے گا تو اسے واپس جنگل میں چھوڑ آئیں گے،مگر اس کے بعد یہ معصوم جانور تو اس قدر ہم سے مانوس ہو گیا کہ ہمارا گھر چھوڑنے پر آمادہ نہیں ہوا  کئی بار ہم نے اسے دور جنگل میں چھوڑا،مگر پھر دوسرے دن ہمارے دروازے پر ہوتا تھا،پھر ہمیں بھی اس پر رحم آ گیا  ہم نے اسے مستقل اپنے پاس گھر کے پیچھے اسے جگہ دے دی  کیا وہ ہمدردی ہم نے جو اس کتے کے ساتھ کی کیا وہ سب غلط تھا،کیا ہمیں ایسا نہیں کرنا چاہیے تھا،کیا اللہ کے نزدیک بھی ہماری یہ نیکی،یہ ہمدردی فضول اور لاحاصل تصور ہو گی  خالہ رشیدہ ایک سانس میں بولتی چلی گئیں  جی بہن  کہہ تو آپ ٹھیک رہی ہیں جس بے زبان جانور کے ساتھ ہمدردی کی جائے وہ تو بعد میں احسان مند ہو کر آپ کا ہی ہو کر رہ جاتا ہے  عدیل کی امی نے اب شرمندگی سے کہا  انسانوں کے ساتھ ساتھ بے زبان جانوروں سے بھی ہمدردی،پیار،محبت اور ان کا خیال رکھنا بھی تو ایک اچھا مسلمان ہونے کی علامت ہے اور اللہ کی طرف سے بھی ہمیں یہی حکم ہے  خالہ رشیدہ نے نرم پڑتے ہوئے کہا  بالکل بہن  آپ ٹھیک کہہ رہی ہیں  عدیل کی امی کو بھی اب اپنی غلطی کا احساس ہونے لگا  اگر ہم نے کتے کو اپنے گھر کے پچھلے حصے کے ایک کونے میں جگہ دے دی تو کیا ہم مسلمان نہیں رہے  خالہ رشیدہ نے کہا  مجھے معاف کر دینا بہن  آپ نے تو میری آنکھیں کھول دی ہیں  عدیل کی امی نے شرم سار ہو کر کہا  آپ کی اس تربیت کی وجہ سے آپ کے بیٹے عدیل میں بھی غلط خیالات پیدا ہو رہے ہیں  آپ کا بیٹا بات بات پر میری امی کہتی ہیں،میری امی کہتی ہیں کی تکرار کرتا رہتا ہے  یہ کوئی اچھی بات نہیں ہے  خالہ رشیدہ نے عدیل کی امی کو نرمی سے سمجھایا  جی میں بہت غلط کر رہی تھی،مجھے معاف کر دیں رشیدہ بہن  اب ایسا نہیں ہو گا،بلکہ میں اب اپنے بیٹے کو بھی سمجھاؤں گی  عدیل کی امی ثریا نے اپنی غلطی مان کر کہا  میری بات سمجھنے کے لئے آپ کا بہت بہت شکریہ  مہربانی کر کے اپنے بچے کے سامنے ایسی کوئی بات نہ کیا کریں جس سے اس کی سوچ منفی ہو جائے  ارسلان کی امی نے کہا اور خوش ہو کر ان کے گھر سے نکل گئیں  
زارا خان  ایک زمانے میں،اوک کے ایک لمبے درخت کی شاخوں میں اونچے ایک آرام دہ چھوٹے گھونسلے میں،ایک ماں چڑیا اور اس کے تین بچے رہتے تھے  ماں چڑیا اپنے بچوں سے بہت پیار کرتی تھی اور اپنا پورا دن ان کے لئے کھانا جمع کرنے اور انہیں اُڑنا سکھانے میں گزارتی تھی  ایک دن،جنگل میں تیز ہوا چل رہی تھی،جس نے اوک کے درخت کی شاخوں کو ہلا کر رکھ دیا اور چھوٹے گھونسلے کو آگے پیچھے گھومنے کا سبب بنا دیا  ماں چڑیا کو ڈر تھا کہ اس کے بچے گھونسلے سے باہر گر جائیں گے،لہٰذا اس نے اپنے پروں کو وسیع کر دیا اور انہیں ہوا سے بچانے کے لئے اپنے جسم کا استعمال کیا  ہوا چلتی رہی،لیکن ماں چڑیا نے اپنے بچوں کی حفاظت کے لئے اپنی پوری طاقت استعمال کرتے ہوئے مضبوطی سے تھامے رکھا  جاری ہے  آخرکار،ہوا تھم گئی،اور چھوٹا گھونسلا ایک بار پھر محفوظ تھا  بچے اپنی ماں کی بہادری پر حیران رہ گئے اور ان کی حفاظت کرنے پر ان کا شکریہ ادا کیا  ماں چڑیا مسکرائی اور ان سے کہا کہ وہ ہمیشہ انہیں محفوظ رکھنے کے لئے موجود رہے گی،چاہے کچھ بھی ہو  اس دن سے،بچے مضبوط اور زیادہ پراعتماد ہو گئیں،یہ جانتے ہوئے کہ ان کی ماں ہمیشہ ان کی حفاظت کے لئے موجود تھی انہوں نے اُڑنا سیکھا اور جلد ہی اپنے آس پاس کی دنیا کو تلاش کرنے کے لئے گھونسلہ چھوڑ دیا  لیکن وہ اپنی بہادر ماں کو کبھی نہیں بھولتے تھے اور اکثر ان سے ملنے کے لئے اوک کے درخت پر واپس آ جاتے تھے  ماں چڑیا اپنے بچوں پر فخر کرتی تھی اور انہیں مضبوط اور آزاد پرندوں میں بڑے ہوتے دیکھ کر خوش ہوتی تھی  اور وہ جانتی تھی کہ چاہے وہ کہیں بھی جائیں،وہ ہمیشہ اس محبت اور تحفظ کو یاد رکھیں گے جو اس نے انہیں دیا تھا  
شازیہ کاشف، کراچی  احمد گلی میں کھیل رہا تھا امی نے پاس بلا کر کہا بیٹا  ذرا جلدی سے حلوائی چاچا کی دکان سے سموسے لے آؤ، مہمان آئے ہوئے ہیں  امی نے پیسے اس کے ہاتھ میں پکڑائے  حلوائی چاچا کی دکان پر آج معمول سے زیادہ رش تھا  چاچا  چھ سموسے دے دیں  حبیب چاچا جلدی جلدی دوسرے گاہکوں کی مٹھائی اور سموسے باندھنے میں مصروف تھے  ان کے کانوں تک احمد کی آواز نہ پہنچ سکی  اس نے کئی بار چاچا کو بلند آواز سے متوجہ کیا  آخر حبیب چاچا نے اسے سموسوں کی تھیلی پکڑائی اور دوسرے گاہک کی طرف متوجہ ہو گئے  اب اس کے ایک ہاتھ میں سموسوں کی تھیلی تھی اور دوسرے ہاتھ میں پیسے  اسی لمحے شیطان نے اس کے دل میں لالچ پیدا کیا  چنانچہ احمد کے قدم گھر جانے والے راستے پر ہو لیے  جاری ہے  کیا ہوا احمد تمھیں اتنا پسینہ کیوں آ رہا ہے  امی نے سموسے کی تھیلی تھامتے ہوئے اس سے پوچھا  کچھ نہیں امی  بس ایسے ہی  وہ غائب دماغی سے بولا اور جلدی سے اپنے کمرے کی طرف بڑھا  کمرے میں جاتے ہی اس نے جیب سے پیسے نکالے اور اپنے پنسل بکس میں چھپا دیے  اس کا دل بہت زور زور سے دھڑک رہا تھا  اگلے دن اسکول میں وہ غائب دماغی کی کیفیت میں رہا  اسے ڈر تھا کہ کہیں اس کی چوری پکڑی نہ جائے  اسی وجہ سے وہ کینٹین سے بھی کچھ خرید نہ سکا  اسکول سے چھٹی ہوتے ہی وہ حبیب چاچا کی دکان کی طرف چل پڑا  دوپہر کا وقت تھا دکان پر سناٹا تھا  چاچا مٹھائی بنانے میں مصروف تھے  السلام علیکم چاچا  اس نے ادب سے سلام کیا  وعلیکم السلام کیسے ہو بیٹا  چاچا نے مسکرا کر جواب دیا  چاچا یہ لیں آپ کے پیسے میں کل دینا بھول گیا تھا  اس نے شرمندہ ہوتے ہوئے جیب سے پیسے نکالے اور ان کی طرف بڑھائے  مجھے یاد تھا کہ تم نے پیسے نہیں دیے میں نے پلٹ کر دیکھا تو تم جا چکے تھے  تم ایک اچھے بچے ہو  مجھے یقین تھا کہ تم پیسے دینے ضرور آؤ گے  یہ لو تمہاری ایمانداری کا انعام  انھوں نے ایک لفافے میں جلیبیاں ڈال کر احمد کو تھمائیں  احمد نے ہلکی سی مسکراہٹ کے ساتھ لفافہ پکڑ لیا  واپسی میں احمد کے دل اور دماغ دونوں بہت ہلکے پھلکے ہو چکے تھے  
جدون ادیب  اکرم صاحب کے چار بیٹے تھے  انھوں نے سبزی منڈی میں ساری زندگی کام کیا اور اپنے بچوں کی اچھی تعلیم و تربیت کی  پھر وہ بیمار ہو گئے اور ان کے علاج معالجے پر کثیر رقم خرچ ہو گئی،مگر جان نہ بچ سکی  وہ اہلیہ کو بیٹوں کے آسرے پر چھوڑ گئے  شروع شروع میں بیٹوں نے ماں کا بہت خیال رکھا،مگر جلد ہی وہ اپنے فرض سے غافل ہو گئے  چاروں بال بچے دار تھے اور خوشحال تھے،مگر سب مل کر بھی ایک ماں کو خوش نہ رکھ سکے  اس دن تو فہمیدہ بیگم دل مسوس کر رہ گئیں،جب بڑی بہو نے ان کے سامنے شوہر سے کہا امی کو ہر بیٹے کے پاس ایک ایک مہینہ رہنا چاہیے،تاکہ کسی ایک بیٹے پر بوجھ نہ بنیں  چھوٹے بیٹے اصغر کو یہ بات پتا چلی تو اسے افسوس ہوا کہ ماں جس کی دعا جنت کی ضمانت ہے،بھائیوں کے لئے بوجھ بن گئی تھیں  جاری ہے  وہ بھائیوں میں سب سے چھوٹا اور مالی لحاظ سے بھی دوسرے بھائیوں سے کمزور تھا،مگر ماں کی عظمت کو سمجھتا تھا اور اپنے بھائیوں کا رویہ دیکھ دیکھ کر کڑھتا رہتا تھا  ایک دن بڑی بھابھی نے سب کو اپنے گھر پر بلایا  اس دن اصغر کی جیب میں پچاس ہزار روپے تھے جو اس نے اپنے ایک دوست سے اُدھار لئے تھے،تاکہ منڈی میں جا کر والد کی جگہ پر کام کر سکے،مگر جب بھائی کے گھر پہنچا اور وہاں درپیش مسائل دیکھے تو خود پر قابو نہ رکھ سکا  بھابھی نے بتایا کہ امی کی بیماری پر چالیس ہزار روپے خرچ ہوئے ہیں لہٰذا ہر بھائی اپنا حصہ دس ہزار روپے دے گا  انھوں نے ٹیسٹ رپورٹیں اور ہسپتال کے بل بھی دکھائے  اسی لمحے اصغر نے فیصلہ کر لیا  وہ سب سے مخاطب ہو کر بولا بیماری تو پھر بھی آ سکتی ہے،اس مسئلے کا کوئی مستقل حل ہونا چاہیے  مثلاً کیا حل ہو گا  بڑی بھابھی نے تیکھے انداز میں پوچھا  اصغر نے فیصلہ کن لہجے میں کہا امی میرے ساتھ رہیں گی،ہر بیماری،دکھ،تکلیف میرے ساتھ گزاریں گی  میں کسی سے کوئی رقم نہیں مانگوں گا  اگر آپ سب کو منظور ہے تو امی ابھی اور اسی وقت میرے ساتھ جائیں گی  بولیے  اصغر کے الفاظ نے ماحول پر سناٹا طاری کر دیا  بڑے بھائی نے کچھ کہنے کی کوشش کی تو بھابھی نے ان کو روک دیا اور خود بولیں اصغر  تم جذباتی ہو کر ایسا کوئی فیصلہ مت کرو کہ بعد میں پچھتانا پڑے  دیکھتے ہیں،کون پچھتاتا ہے  یہ کہتے ہوئے اصغر نے جیب سے رقم نکالی  دس ہزار روپے الگ کر کے واپس جیب میں رکھے اور چالیس ہزار میز پر رکھتے ہوئے بولا یہ لیں،امی کے علاج کا خرچ اور ان کا سامان باندھ دیں  اصغر اپنی ماں کی بے عزتی برداشت نہیں کر سکتا تھا  وہ گھر سے کام کے لئے پیسے لے کر نکلا تھا،مگر ماں کی حالت دیکھ کر اس نے اپنی آخرت کا سودا کر لیا تھا  اصغر جب ماں کو لے کر گھر پہچا تو اس کی بیوی کو شوہر کا یہ عمل پسند نہیں آیا اور وہ دونوں بچوں کو لے کر اپنی ماں کے گھر چلی گئی  اصغر نے فیصلہ کر لیا تھا کہ وہ ماں کی خاطر کسی کا دباؤ برداشت نہیں کرے گا  اصغر کے حالات کچھ بہتر نہیں تھے،پھر بھی اس نے ماں کی ذمے داری قبول کر لی تھی  اصغر کے حق میں تو وہ ہر وقت دعا کرتی رہتیں  اصغر پھلوں اور سبزیوں کی منڈی میں کام کرتا تھا  اپنا کام شروع کرنے کے لئے اس نے جو رقم حاصل کی تھی وہ خرچ ہو گئی،مگر اس نے ہمت نہ ہاری اور تھوڑی رقم سے کام کی ابتداء کی تھی اور تھوڑی تھوڑی بچت کرنا شروع کر دی  اصغر کی ساس نے پیغام بھیجا کہ وہ بیوی کی شرط پر اسے لے جائے،مگر اصغر نے منع کر دیا اور کہلوایا کہ اسے اچھی بہو بن کر آنا ہے تو آ جائے،ورنہ اس کی مرضی ہے  اس طرح بات بگڑ گئی  خاندان کے کچھ بڑے بیچ میں پڑے اور اصغر کو سمجھایا کہ ماں چاروں بھائیوں کی ذمے داری ہے،تمہارا فیصلہ غلط ہے،مگر اصغر نے اپنا فیصلہ بدلنے سے انکار کر دیا  دوسری طرف ماں کے گھر سے جانے کے بعد اصغر کے بھائی دفتری اور گھریلو پریشانیوں اور بیماریوں سے مشکلات میں گھِر گئے  اصغر نے جلدی ہی ایک معقول رقم جمع کر لی اور منڈی میں اپنے والد والی جگہ حاصل کر کے اس نے اپنا کام شروع کر دیا  آس پاس کے دکاندار دن بھر گاہکوں کو متوجہ کرنے کے لئے آوازیں لگاتے رہتے،مگر اصغر سکون سے بیٹھا رہتا،پھر بھی اس کی دکان پر گاہکوں کا ہجوم رہتا  یہ سب اس کی ماں کی دعاؤں اور اللہ کی رضا سے ہو رہا ہے  اصغر منڈی سے اتنی رقم کمانے لگا کہ اس کے سارے بھائی مل کر بھی نہ کما پاتے تھے  وہ ایک خوشحال تاجر بن گیا  جب سرمائے ریل پیل ہوئی تو بیوی بھی راضی ہو کر گھر آ گئی  اپنی ساس سے معافی مانگی اور ان کی خدمت کرنے لگی  اصغر منڈی سے کمائی گئی رقم سے لوگوں کی مدد بھی کرتا اور کھلے ہاتھ سے خرچ بھی کرتا،مگر اس کے پاس کوئی کمی نہ ہوتی  پھر ایک دن فہمیدہ بیگم بیمار پڑ گئیں  ان کے دو بیٹے شہر سے باہر اور ایک کمپنی کے کام سے ملک سے باہر تھا  چند روز بعد فہمیدہ بیگم چل بسیں  بیرونِ ملک بیٹے کو تو ان کا آخری دیدار بھی نصیب نہ ہوا  ایک دن جب پورا خاندان جمع ہوا تو اصغر نے تین لفافے نکال کر اپنے بھائیوں کے سامنے رکھ دیے  انھوں نے لفافے کھولے تو وہ نوٹوں سے بھرے ہوئے تھے  یہ کیا ہے  بڑے بھائی نے حیرت سے پوچھا  اصغر نے دکھی دل کے ساتھ آنکھیں ملتے ہوئے کہا یہ پیسے امی کے پاس تھے،جو میں ان کو اکثر دیتا رہتا تھا  یہ رقم چونکہ ماں کی ملکیت تھی،اس لئے یہ رقم آپ تینوں میں تقسیم کر دی ہے کہ یہ آپ کا حق ہے  وہ شاید بظاہر آپ سے ناراض ہوں،مگر انھوں نے آپ سب کے لئے کبھی بددعا نہیں کی  دعا کریں کہ آپ کے بچے وہ سلوک نہ کریں جو آپ نے اپنی ماں کے ساتھ کیا ہے  اصغر کے الفاظ سخت تھے  بھائیوں کی گردنیں جھکی ہوئی تھیں،پھر بھی ان کی نظریں لفافے میں موجود بھاری نوٹوں پر تھیں  اصغر نے اس دن ماں کی محبت میں جو سودا کیا تھا،اس میں اسے کس قدر منافع ہوا ہے اور تینوں بھائی خسارے کا شکار ہوئے تھے  
جمال رومی  احمد رضا بچوں کے ادیب تھے  وہ جاسوسی کہانیاں لکھتے تھے  تجسس اور تحیر سے بھرپور ان کی کہانیاں بچے بڑے سبھی شوق سے پڑھتے تھے  احمد صاحب کے گھر میں ان کے علاوہ بس ایک قابلِ اعتماد ملازم اکرم ہی تھا،وہی دن رات ان کی خدمت میں مشغول رہتا  ان کی بیوی کا انتقال ہو گیا تھا،اکلوتا بیٹا ڈاکٹر تھا اور برطانیہ میں رہتا تھا  احمد صاحب سال کے دو مہینے اپنے بیٹے کے پاس برطانیہ میں گزارتے تھے  وہ مئی کے آخری ہفتے میں روانہ ہو جاتے اور جون،جولائی کی گرمیاں وہاں گزار کر اگست کے پہلے ہفتے میں وطن واپس آ جاتے  مئی کا آخری ہفتہ شروع ہو چکا تھا،حسبِ سابق انھوں نے روانگی کی تیاریاں مکمل کیں اور اپنے ملازم اکرم کو دو ماہ کی تقریباً چھٹی دے دی کہ وہ ہر دوسرے تیسرے روز آ کر گھر کی صفائی ستھرائی کر دیا کرے  جاری ہے  اظفر،احمد رضا کے پڑوسی اظفر صاحب کا بیٹا تھا  وہ بھی احمد صاحب کی کہانیوں کا شیدائی تھا  اسے کہانیاں پڑھنے کے ساتھ ساتھ لکھنے کا بھی بے حد شوق تھا  وہ چاہتا تھا کہ اس کی کہانیاں بھی بچوں کے رسالوں میں چھپیں  وہ اپنی کئی کہانیاں اشاعت کے لئے بھجوا چکا تھا،لیکن ہر بار اسے مایوسی کا سامنا کرنا پڑا تھا  اب تک اس کی کوئی کہانی کسی رسالے میں نہیں چھپ سکی تھی  اظفر نویں جماعت کا طالب علم تھا  اس کا مطالعہ اور تجربہ کہانیاں تخلیق کرنے کے لئے ناکافی تھا  اس کی تحریر میں ابھی ناپختگی تھی  جملے بے ربط تھے اور قواعد کی غلطیوں کی بھرمار تھی  احمد صاحب کی روانگی کے چند روز بعد شام کے وقت اظفر اپنے دوستوں کے ساتھ گلی میں کرکٹ کھیل رہا تھا کہ اس دوران اظفر کی غلطی سے گیند احمد صاحب کے گھر میں جا گری  احمد صاحب تو گھر میں موجود نہیں تھے،اس لئے آپس کے طے شدہ قانون کے تحت اظفر ہی کو دیوار پھلانگ کر جانا تھا  کسی کے گھر میں اجازت کے بغیر داخل ہونا اخلاقی طور پر درست نہیں  مجبوراً اظفر دیوار پھلانگ کر اندر پہنچا تو گیند گھر کے عقبی باغیچے میں پڑی نظر آ گئی جو اس نے فوراً اُٹھا لی  گیند اُٹھا کر وہ کمرے کے دروازے کے پاس سے گزر رہا تھا کہ ایک پتھر سے ٹھوکر لگی اور وہ لڑکھڑا گیا  اس کی کہنی دروازے سے لگی تو وہ کھلتا چلا گیا  اظفر کو حیرت ہوئی کہ احمد صاحب تو گھر میں موجود نہیں ہیں تو پھر دروازہ کیوں کھلا ہوا ہے  وہ ازراہِ تجسس اس کھلے دروازے سے اندر داخل ہو گیا  یہ مطالعے کا کمرہ تھا،جس کا ایک دروازہ عقبی باغیچے میں کھلتا تھا  آج اکرم گھر کی صفائی کے لئے آیا تھا،لیکن جاتے وقت وہ اس دروازے کی کنڈی بند کرنا بھول گیا تھا  اظفر نے اِدھر اُدھر دیکھا،لیکن اسے کوئی دکھائی نہ دیا  کمرے میں دائیں بائیں دیواری شیلف بنے ہوئے تھے، جن میں کتابیں سلیقے سے سجی ہوئی تھیں  کمرے کے وسط میں ایک بڑی لکھنے کی میز تھی،جس پر چند کتابیں،فائلیں اور بے شمار صفحات بکھرے ہوئے تھے  اظفر غیر ارادی طور پر میز کی جانب بڑھا اور بکھرے صفحات کو اُٹھا کر ان کا سرسری جائزہ لینے لگا  اچانک اس کی نظر کاغذوں کے ایک پُلندے پر پڑی جس کے پہلے صفحے پر واضح حروف میں بردہ فروشوں کا انجام اور اس کے نیچے چھوٹے حروف میں غیر مطبوعہ لکھا تھا  یکایک اظفر کے دماغ میں ایک عجیب خیال پیدا ہوا  اس نے سوچا کہ میں اس نئی غیر مطبوعہ کہانی کو اپنے نام سے چھپوا سکتا ہوں  میں کہانی کے کرداروں کے نام تبدیل کر دوں گا  یہ سوچتے ہوئے اس نے کاغذوں کے پُلندے کو جلدی جلدی اپنی پتلون کی جیب میں ٹھونسا اور دیوار پھلانگ کر واپس باہر آ گیا اور دوبارہ کھیل میں مشغول ہو گیا  گھر پہنچ کر اظفر نے کرداروں کے نام تبدیل کر دیے اور کہانی میں معمولی تبدیلیاں کر کے بچوں کے اس رسالے کو ارسال کر دی،جس کے لئے احمد صاحب گزشتہ بیس سالوں سے کہانیاں لکھ رہے تھے  اظفر جانتا تھا کہ ہر آنے والے مہینے کا شمارہ پیشگی تیار رہتا ہے،لہٰذا جون میں کہانی کے شائع ہونے کا کوئی امکان نہیں،لیکن جولائی کے شمارے میں بھی اظفر کی بھیجی ہوئی کہانی شامل نہیں تھی  اسے حیرت تو بہت ہوئی،لیکن پھر اس نے یہ سوچ کر خود کو مطمئن کر لیا کہ ہو سکتا ہے اس کی بھیجی ہوئی کہانی آئندہ شمارے کے لئے منتخب کی گئی ہو  اب اگست کا مہینہ شروع ہو چکا تھا  ایک دن اظفر اپنے گھر کے قریب واقع پارک میں چہل قدمی کر رہا تھا کہ اچانک آواز آئی کیسے ہو اظفر بیٹا  وہ چونک کر پلٹا  اس کے پیچھے احمد صاحب کھڑے مسکرا رہے تھے،وہ کل ہی برطانیہ سے لوٹے تھے  جی  ٹھیک ہوں  انکل  اظفر نے جواب دیا  کیا بات ہے  تمہاری کہانی کیوں نہیں چھپی  احمد صاحب نے پوچھا  اظفر کو حیرت کا ایک شدید جھٹکا لگا کک  کیا مطلب  وہ سٹپٹا گیا کون سی کہانی انکل  وہی کہانی،جو تم نے میری میز پر سے اُٹھائی تھی  اس بار احمد صاحب گہری سنجیدگی سے بولے  مم  میں نے  کک  کوئی کہانی نہیں اُٹھائی  آپ کی میز پر سے  اظفر نے ہچکچاتے ہوئے جواب دیا بھلا میں کیوں ایسا کروں گا  وہ احمد صاحب کے سوالات سن کر خاصا گھبرا گیا تھا  وہ سوچ رہا تھا کہ آخر احمد صاحب کو کیسے معلوم ہوا  آؤ اس بنچ پر بیٹھتے ہیں  احمد صاحب نے اظفر کے جھوٹ کو نظر انداز کرتے ہوئے ایک بنچ کی طرف اشارہ کر کے کہا  دیکھو اظفر  وہ قدرے دھیمی آواز میں بولے کہانی لکھنا ایک فن ہے اور اس فن میں مہارت حاصل کرنے کے لئے تین چیزوں کی ضرورت ہوتی ہے  مطالعہ،تجربہ اور مشق  خوب مطالعہ کرو  تجربہ گزرتے وقت کے ساتھ بڑھتا ہے  مشق جاری رکھو  ایک روز تم ضرور کامیاب ہو گے  اظفر ایک پتھر پر نظریں جمائے توجہ سے احمد صاحب کی نصیحتیں سن رہا تھا  احمد صاحب نے اپنی بات ختم کی تو اظفر آہستگی سے بولا میں شرمندہ ہوں انکل  مجھے معاف کر دیجیے  میں تمھیں معاف کرتا ہوں اظفر بیٹا  احمد صاحب بولے اس شرط پہ کہ تم کہانی چھپوانے کے لئے آئندہ کبھی غلط طریقہ نہیں اپناؤ گے  اظفر اُٹھا اور بوجھل قدموں سے پارک کے خارجی دروازے کی جانب بڑھنے لگا  کچھ دور چل کر رُک گیا،پھر وہ پلٹا اور احمد صاحب کے قریب آ کر بولا میں نے ہی آپ کی میز پر سے کہانی اُٹھائی  آخر یہ بات آپ کو کیسے معلوم ہوئی  رہے نام اللہ کا  احمد صاحب یہ کہتے ہوئے بنچ سے اُٹھے اور تیز تیز قدم اُٹھاتے ہوئے پارک سے باہر نکل گئے  احمد صاحب گزشتہ بیس برسوں سے ایک ہی رسالے کے لئے کہانیاں لکھ رہے تھے،ان کی عادت تھی کہ وہ اپنی ہر کہانی کے اختتام پر ایک مخصوص فقرہ ضرور لکھتے تھے،حالانکہ یہ کہانی کا حصہ نہیں ہوتا تھا،بس یہ ان کی عادت تھی  اظفر نے کہانی اور کرداروں کے نام تو تبدیل کر دیے لیکن اس مخصوص فقرے کو کہانی کا حصہ سمجھ کر نظر انداز کر دیا  جب مدیر صاحب کو اظفر کی کہانی موصوم ہوئی تو اس مخصوص فقرے کو دیکھ کر انھیں یہ سمجھنے میں زیادہ دیر نہیں لگی کہ اس کہانی کا اصل تخلیق کار اظفر نہیں،بلکہ احمد رضا ہیں،اور وہ فقرہ تھا رہے نام اللہ کا  اب اظفر کو یاد آیا کہ اُس روز احمد صاحب کے کمرے میں ان کی میز کا جائزہ لینے کے دوران چند مطبوعہ کہانیوں کی نقول بھی اس کی نظر سے گزری تھیں اور ان سب کہانیوں میں ایک چیز مشترک تھی،ہر کہانی کے اختتام پر تحریر تھا رہے نام اللہ کا  اب اظفر کی اُلجھن دور ہو چکی تھی  
تابندہ فضل غنی، کراچی  کرم داد پرندوں کو بیچنے کا کام کرتا تھا  وہ جنگل سے نایاب پرندوں کو پکڑتا اور مہنگے داموں انھیں بیچتا  اب تو اس نے اپنے کام کو اور بڑھا دیا  ہر قسم کے جانوروں کو پکڑنے لگا  اس کام سے وہ کافی امیر ہو گیا تھا  ایک دن کرم داد کا چودہ سال کا بیٹا حسن اس کے پاس آیا اور کہنے لگا بابا جان  14 اگست آنے والا ہے اور میں اپنے اسکول میں آزادی کے بارے میں مضمون لکھنا چاہتا ہوں  پر کیا لکھوں سمجھ نہیں آ رہا  اس میں کیا بات ہے،میں لکھتا ہوں  کرم داد نے کچھ یوں لکھا آزادی کا مطلب ہے کہ اپنی مرضی سے اپنی زندگی گزاریں  جہاں بھی جانا ہو،آزاد پرندے کی طرح اُڑ کر چلا جائے  ہر کسی کو آزادی سے جینے کا پورا حق ہے  جاری ہے  ابھی وہ لکھ رہا ہوتا ہے کہ اس کے بیٹے نے پوچھا بابا جان  آزادی سب کا حق ہے تو پھر آپ جانوروں اور پرندوں کو کیوں قید کرتے ہیں  ان کو بھی تو حق ہے آزاد رہنے کا  کرم داد نے یہ سنا اور غصے سے اُٹھ کر چلا گیا  اگلے دن اس کو خبر ملی کہ چند اغواکاروں نے اس کے بیٹے کو اُٹھا لیا ہے اور رہا کرنے کے بیس لاکھ روپے طلب کیے ہیں  اتنی جلدی اتنی بڑی رقم کا انتظام مشکل تھا  کرم داد اللہ تعالیٰ کے حضور جھک گیا اور توبہ کی  سب جانوروں کو جنگل میں آزاد چھوڑ دیا  دو دن بعد پولیس نے اغواکاروں کو پکڑ لیا اور حسن کو صحیح سلامت لے آئے  سب خوش تھے  اب کرم داد نے پرندوں اور جانوروں کو پکڑنے کا کام چھوڑ دیا  ہم سب کو بھی آزادی کا اصل مطلب سمجھنا ہو گا اور اس کی قدر کرنی ہو گی،ورنہ وہ دن دور نہیں جب ہم دوبارہ غلام ہو جائیں گے  اب وہ عظیم شخصیات بھی نہ رہیں،وہ جذبہ بھی اب نہیں رہا کہ دوبارہ آزادی حاصل کر پائیں  
حنا نعمت، لاہور  میں بچپن ہی میں یتیم ہو گیا تھا  والدہ لوگوں کے کپڑے سیتیں اور چھوٹے بہن بھائیوں کو سنبھالتی تھیں  جب ذرا بڑا ہوا تو سبزی منڈی میں سبزیوں کی بوری اُٹھانے اور رکھنے کی مزدوری کرنے لگا  سردیوں کے دن تھے  بارش ہو چکی تھی  صبح اُٹھا تو دیکھا امی بخار سے تپ رہی ہیں  گھر میں دوا کے پیسے نہیں تھے،فوراً منڈی پہنچا اور مالک سے کچھ پیسے مانگے،مگر انھوں نے کہا کہ میں بہانہ بنا رہا ہوں  اس دن سیٹھ کو جب ایک سودے کے پیسے ملے تو مجھ سے رہا نہ گیا  سوچا کہ کتنی ناانصافی ہے،میں ایک ایک روپے کے لئے ترس رہا ہوں اور سیٹھ مٹھیاں بھر بھر کر روپے وصول کر رہا ہے  غصے میں عقل جاتی رہی  میں نے آنکھ بچا کر پیسے چُرا لیے  لیکن میری قسمت کہ میں پکڑا گیا  جاری ہے  سیٹھ نے بھرے بازار میں مجھے بے عزت کیا  وہاں سے نکل کر میں سیدھا ریل کی پٹڑی کے پاس پہنچ گیا  میں ریل کی پٹڑی کے پاس بیٹھ کر رونے لگا  ریل سے کٹ مرنے کا سوچنے لگا  یہ اس زمانے کی بات ہے جب کوئلے والی ریل گاڑیاں چلا کرتی تھیں اور جہاں جہاں سے گزرتی وہاں اپنی چمنی سے چھوٹے چھوٹے سرخ جلتے کوئلے اُگلتی جاتیں  جس وقت میں وہاں بیٹھا تھا،اسی وقت ایک ریل گاڑی ادھر سے گزری اور یوں ایک جلتا کوئلہ میرے برابر آ گرا  مجھے احساس ہوا کہ آج میں مر گیا تو اس کوئلے کی طرح راکھ بن جاؤں گا اور دنیا کو کوئی فرق نہیں پڑے گا  صرف میری ماں اور بہن بھائی برباد ہو جاتے  ریل گاڑی کب کی جا چکی تھی  میرے سامنے جا بجا سرخ دہکتے کوئلے بکھرے پڑے تھے  ذرا سی ہوا سے یہ لکڑی کے ڈھیر کو آگ لگانے کی صلاحیت رکھتے تھے  میرے دماغ میں خیال کوندا  اتفاق سے قریبی کچرے کے ڈھیر سے ایک ٹین ڈبا مل گیا  اس میں بڑے بڑے جلتے کوئلے جمع کر کے بھاگتا ہوا قریبی تنور پہنچ گیا  وہ روٹیوں کے لئے تنور جلانے کی کوشش کر رہا تھا  سرد اور بھیگے موسم میں تنور جلانا بھی ایک مشکل مرحلہ ہوتا ہے  میں نے جلتے ہوئے کوئلے چند روپوں میں فروخت کر دیے  وہ بھی خوش ہو گیا اور میری ماں کی دوا کا انتظام بھی ہو گیا  اب میں صبح اور شام کوئلے جمع کرتا اور قریبی تنور والوں کو بیچ کر چند روپے کمانے لگا  میرے ہاتھ کی پوریں جل کر بے حس ہو گئی تھیں  میں اپنے ہاتھوں کی پروا نہیں کر سکتا تھا، کیونکہ میرے پاس کچھ ہی منٹ ہوتے تھے  اگر میں دیر کرتا تو کوئلے راکھ بن جاتے  میں نے کچھ روپے جوڑ کر منڈی سے پیاز کی بوری خریدی اور اپنے محلے کے پاس ہی زمین پر دری بچھا کر پیاز بیچنا شروع کر دی  آہستہ آہستہ محنت کرتے،دھکے کھاتے آخر ایک دن میں خود ایک سبزی کی دکان کا مالک بن گیا  میں پیسے جمع کرتا رہا  پھر کپاس سے بنولا نکالنے والی ایک چھوٹی فیکٹری خریدی  اللہ نے اس میں بہت برکت ڈالی اور میں نے گھر بھی بنا لیا  میں نے ایک بات کا خیال رکھا کہ اپنے ملازمین کی قدر کرتا اور مشکل وقت میں جہاں تک ہو سکے ان کے کام آتا  اللہ کا احسان ہے کہ آج میں خوشحال زندگی گزار رہا ہوں  
سعد عثمان طارق، اسلام آباد  ایک پُرامن گاؤں میں فاروق نامی ایک تجربے کار شکاری رہتا تھا  وہ شیر کے شکار میں بہت ماہر تھا  ایک بار اس گاؤں کے قریب جنگل میں ایک آدم خور شیر آ گیا  چونکہ گاؤں والوں کے کھیت اس جنگل کے پار تھے  اس وجہ سے گاؤں والے بہت پریشان تھے  گاؤں کے چودھری نے فیصلہ کیا کہ جو بھی اس شیر کو مار دے گا،اسے پانچ لاکھ روپے انعام دیا جائے گا  فاروق خان نے شیر کو مارنے کا فیصلہ کیا  وہ شکار کرنے سے پہلے پوری منصوبہ بندی کرتا تھا  اس نے اگلے روز ایک نئی بندوق،ایک نیا شکاری چاقو اور دو جال خرید لیے  وہ جانتا تھا کہ شیر رات کو ایک بار جنگل کی واحد نہر پر پانی پینے ضرور آئے گا  چنانچہ وہ ایک درخت کے اوپر چڑھ گیا اور جال کو نہر کے چاروں طرف پھیلا دیا  جاری ہے  جلد ہی شیر اس جال میں بری طرح پھنس گیا اور فاروق خان نے اسے آسانی سے شکار کر لیا  اگلے روز جب اس نے یہ بات گاؤں والوں کو بتائی تو وہ بہت خوش ہوئے،مگر اب چودھری کے دل میں لالچ پیدا ہوا  اس نے انعام دینے سے انکار کر دیا  اب فاروق خان کو بہت غصہ آیا  کچھ روز سے چودھری کے گاجر کے کھیت میں ایک خرگوش آ گیا تھا  وہ لاکھ کوشش کے باوجود بھی اسے کھیت سے بھگا نہیں پا رہا تھا،کیونکہ ادھر وہ اسے بھگاتا ادھر فاروق خان اسے اپنے شکاری طریقوں سے واپس کھیت میں جانے پر مجبور کر دیتا تھا  جلد ہی چودھری کا سارا کھیت برباد ہو گیا  اب وہ بہت پریشان ہوا اور فاروق خان سے مدد لینے کے بارے میں سوچا، مگر فاروق خان نے اس کی ایک نہ سنی  اس سے کہا پہلے تم میرے پچھلے پانچ لاکھ اور اس خرگوش کو مارنے کے دو لاکھ پیشگی دو  آخر چودھری کو سات لاکھ روپے دینے پڑے تب کہیں جا کر اس نے اس خرگوش کو بھگایا  اگر آپ نے بھی کسی کی رقم اب تک ادا نہیں کی تو فوراً دے دیں کہیں ایسا نہ ہو کہ  
محمد عمر امتیاز  خفیہ اجلاس میں شامل ہونے کے لئے صدرِ مملکت،فوجی افسران اور دوسرے بڑے حکومتی عہدے دار ہال میں جمع ہو چکے تھے  تھوڑی دیر بعد ایک فوجی افسر نے صدر صاحب سے کہا جناب سائنسدان ایڈورڈ جان کے سوا تمام لوگ آ چکے ہیں  اسی وقت ایڈورڈ جان اپنے معاون کے ساتھ ہال میں داخل ہوئے  انھوں نے مسکرا کر صدر صاحب کی طرف دیکھا  وہ بھی مسکرا دیے  فوجی افسر ایک طرف ہٹ کر کھڑا ہو گیا  ہال کا دروازہ بند کر دیا گیا  صدر صاحب نے اس اہم میٹنگ کے بارے میں مختصراً حاضرین کو آگاہ کیا  چند لمحے بعد ایڈورڈ جان کی طرف سوالیہ نظروں سے دیکھا  اس کا مطلب تھا کہ ایڈورڈ جان اب اپنی نئی ایجاد کے بارے میں بات کر سکتے ہیں  ایڈورڈ جان نے کھڑے ہو کر گلا کھنکارا اور حاضرین سے مخاطب ہو کر کہا قابلِ احترام جناب صدر صاحب  اور دیگر معزز اراکین  آج میں ایسی مفید ایجاد متعارف کروا رہا ہوں،جس سے ہمارے فوجی اور دفاعی اخراجات میں بہت کمی آ جائے گی  جاری ہے  انھوں نے اپنے معاون کو اشارہ کیا  اس نے ہال میں لگی بڑی اسکرین کو آن کیا وہ روشن ہو گئی  اس میں بڑے بڑے روبوٹس فوجی وردی میں نظر آ رہے تھے جو جدید اور خطرناک ہتھیاروں سے لیس تھے  ایڈورڈ جان نے کہا جناب  ان روبوٹس پر آپ جتنی بھی گولیاں برسائیں یہ نہ گریں گے اور نہ بھاگیں گے،بلکہ یہ ہمارے دشمنوں کو پلک جھپکتے ہی نیست و نابود کر دیں گے  اب سرحدی چوکیوں پر سپاہیوں کی قطعاً ضرورت نہیں رہے گی  سوچیے حکومت کو کس قدر بچت ہو گی  ایک نوجوان افسر مارکو کھڑا ہو گیا  اس نے صدر صاحب کی طرف دیکھ کر کہا جناب  میں کچھ کہنا چاہتا ہوں  صدر صاحب نے اجازت دے دی  مارکو ایک خوش مزاج اور بہادر فوجی افسر تھا،جو اپنے فوجی حلقے میں مشہور تھا،بلکہ حکومت کے بہت سے اعلیٰ عہدے دار اس کے حسنِ اخلاق کے باعث اسے پسند کرتے تھے  مارکو نے کہا محترم ایڈورڈ جان  بے شک جدید روبوٹس بہت شاندار ہیں،مگر اس طرح ہمارے جیتے جاگتے فوجی سپاہی جو سوچ سمجھ کر فیصلہ بھی کر سکتے ہیں،بے روزگار نہیں ہو جائیں گے  روبوٹس محض مشین ہیں ان میں کوئی جذبات نہیں ہوتے  ایڈورڈ جان ہنس دیے  انھوں نے کہا بیٹے  میدانِ جنگ میں جذبات کی کیا ضرورت جب تم کسی مشن پر جاتے ہو تو کیا دشمنوں کو ہلاک کرنا تمہارا فرض نہیں ہوتا اور دوسرے سپاہیوں کی بے روزگاری سے میرا کوئی لینا دینا نہیں،وہ کوئی اور ملازمت تلاش کر سکتے ہیں  اس سے پہلے مارکو کچھ اور کہتا،صدر صاحب نے اس بحث کو روکتے ہوئے اجلاس برخاست کرنے کا کہا اور ایڈورڈ جان کو اپنے پیچھے آنے کا اشارہ کر کے ہال سے باہر نکل گئے  مارکو بھی ہال سے باہر نکل گیا  صدر صاحب رخصت ہو رہے تھے  اس سے پہلے ایڈورڈ جان اپنی کار میں بیٹھتے،مارکو نے انھیں مخاطب کیا  وہ رک گئے  مارکو نے کہا کیا میں کچھ دیر آپ سے بات کر سکتا ہوں  انھوں نے مسکرا کر کہا کیا تم میرے خیالات بدلنا چاہتے ہو  انھیں بھی یہ خوش مزاج نوجوان اچھا لگتا تھا  مارکو نے سنجیدگی سے کہا نہیں میں آپ کو ایک کہانی سنانا چاہتا ہوں  ایڈورڈ جان بھی سنجیدہ ہو گئے چلو،آج میں تمھیں اپنے پسندیدہ ریسٹورنٹ لے کر چلتا ہوں  لنچ اکٹھے کرتے ہیں  دونوں ایڈورڈ جان کی کار میں ہی روانہ ہو گئے  ایڈورڈ جان نے کھانے کا آرڈر دینے کے بعد کہا کہانی مختصر ہونی چاہیے،میں بہت مصروف ہوں  مارکو نے کہا جی جناب  بہت مختصر  شاید آپ کو یاد ہو چند سال پہلے ہمارے ہیڈ کوارٹر پر اچانک دشمنوں نے حملہ کر دیا تھا  ہمارے فوجی جوان چوکس نہ ہوتے تو بہت نقصان ہوتا،پھر بھی ہمارے کافی سپاہی مارے گئے،ہم نے بھی فائرنگ کرتے ہوئے جنگل تک ان کا پیچھا کیا  اچانک فائرنگ رک گئی میں نے کچھ دیر انتظار کیا اور درختوں کے پیچھے سے نکل آیا  اچانک ایک سنسناتی ہوئی گولی میرے پیٹ میں لگی  میں لڑکھڑا کر دریا میں جا گرا  ایڈورڈ جان نے کہا ہاں مجھے اس واقعے کی اطلاع ملی تھی،پھر تم چھ ماہ بعد صحیح سلامت واپس آ گئے تھے  تم نے بتایا تھا کہ تم بہتے ہوئے ایک قریبی گاؤں میں پہنچ گئے تھے  گاؤں میں تمہارا علاج ہوا اور تم ٹھیک ہو کر واپس آ گئے  مارکو مسکرا دیا اور بولا جناب  آپ بہت باخبر انسان ہیں  یقینا میں بہتا ہوا دشمنوں کی سرحد کے قریب ایک گاؤں میں پہنچ گیا تھا  جب مجھے ہوش آیا تو میرے قریب ایک بچہ بیٹھا ہوا تھا  مجھے ہوش میں آتا دیکھ کر وہ خوشی سے چیخا دادی  انکل کو ہوش آ گیا  ایک ادھیڑ عمر خاتون میرے قریب آ گئیں  انھوں نے میرا بخار چیک کیا اور کہا خدا کا شکر ہے تم بیس دن بعد ہوش میں آئے ہو  اب کیسا محسوس کر رہے ہو  میں نے کہا میں ٹھیک ہوں محترمہ  مجھے گولی لگی تھی  ان خاتون نے کہا ہاں  ہمارے گاؤں کے طبیب بہت تجربے کار ہیں  انھوں نے تمہارا بہت اچھا علاج کیا  انھوں نے ایک ماں کی طرح میرا خیال رکھا  وہ بچہ بھی مجھ سے مانوس ہو گیا تھا  میں کافی حد تک صحت یاب ہو چکا تھا  ان خاتون نے میری وردی میرے حوالے کی  اب تک میں ان کے بیٹے کا لباس پہنا ہوا تھا  انھوں نے میرے سر پر ہاتھ رکھ کر دعائیں دیں  میں نے بھی جھک کر بچے کو پیار کیا  اتنے میں دروازہ کھلا اور جو چہرہ میرے سامنے آیا میں اسے دیکھ کر ہکا بکا رہ گیا  وہ بھی مجھے دیکھ کر حیران تھا  اچانک اس نے مجھ پر بندوق تان لی  وہ خاتون میرے آگے آ گئیں  اس آدمی نے کہا ماما  ہٹ جائیں یہ ہمارا دشمن ہے  ان خاتون نے کہا مگر اس وقت یہ ہمارا مہمان ہے  میں بھی اس کی وردی دیکھ کر سمجھ گئی تھی کہ یہ کون ہے،مگر یہ اس وقت زخمی اور بے ہوش تھا  کیا میں نے تمہیں ظلم کرنا سکھایا ہے  وہ آدمی بولا اگر میں اس کی جگہ ہوتا تو یہ اب تک مجھے مار چکا ہوتا  خاتون بولیں میدانِ جنگ کی بات الگ ہے،مگر کسی کو ہماری مدد کی ضرورت ہے تو ہم اس کی مدد ضرور کریں گے،چاہے وہ ہمارا دشمن ہی کیوں نہ ہو  میں نے ویریس کو ذمے داری سونپ دی ہے،وہ اس کو باحفاظت سرحد پار پہنچا دے گا  اس نے اپنی بندوق نیچے کر لی میں نے اس آدمی کے سامنے ہاتھ بڑھایا  کچھ توقف کے بعد اس نے مجھ سے ہاتھ ملا لیا اور میں باحفاظت سرحد پار پہنچ گیا  مارکو خاموش ہو گیا  ایڈورڈ جان پوری توجہ سے یہ کہانی سن رہے تھے  انھوں نے ایک ٹھنڈی سانس لی اور بولے تمہاری اس کہانی کا مقصد میں سمجھ گیا ہوں کہ انسان ایک دوسرے کے جذبات کو سمجھتے ہیں  کس وقت کیا کرنا ہے،انسان ہی یہ صلاحیت رکھتے ہیں  ان باتوں کے درمیان وہ لنچ کر چکے تھے  ایڈورڈ جان نے اُٹھتے ہوئے کہا آؤ میں تمھیں گھر چھوڑ دوں  مارکو نے ہامی بھر لی  گھر کے قریب مارکو نے کار سے اُترتے ہوئے کہا میں جب وہاں سے روانہ ہو رہا تھا تو اسے بچے نے مجھ سے کہا انکل  میں بڑا ہو کر فوجی نہیں بنوں گا  وہ سب انسانوں کو مارتے ہیں  میں دادی کی طرح طبیب بنوں گا،جو انسان کی زندگی بچاتے ہیں  اُن اعلیٰ ظرف خاتون نے مجھے بتایا تک نہیں کہ وہی میری معالج ہیں  یہ کہہ کر مارکو کار سے اُتر گیا  رات کو مارکو کے موبائل فون پر ایڈورڈ جان کا پیغام آیا ڈیئر مارکو  بے شک مشینیں انسانوں کا بدل نہیں ہو سکتیں،لیکن انھیں اچھے کاموں کے لئے استعمال کر کے ان سے بہت فائدہ اُٹھایا جا سکتا ہے  ٹھیک ہے نا  مارکو نے مسکرا کر جواب بھیجا بہت شکریہ  
صبا نیاز صدیقی  وہ میری پرواز کی مشق کا تیسرا دن تھا،جب میری زندگی کا انتہائی ناقابلِ فراموش واقعہ پیش آیا  میں آج بھی اس غیر یقینی واقعہ پر حیران ہوں  بہرحال جو بھی ہے اس واقعے نے میری سوچ کا رُخ موڑ دیا  میرے والدین مجھے اُڑنے کی تربیت دے رہے تھے  میرے جوش و خروش کو دیکھتے ہوئے میری والدہ نے سختی سے تاکید کی تھی کہ میں زیادہ بلندی تک نہ اُڑوں،کیونکہ میرے پَر ابھی کمزور تھے،لیکن اس دن مجھ سے رہا نہ گیا  چمکیلی دھوپ میں بلندی پر اُڑتے پرندے نیلے آسمان کی رونق بڑھا رہے تھے  میرا دل بھی چاہا کہ میں بھی آسمان پر قلابازیاں لگاؤں،دوسرے پرندوں سے مقابلہ کروں  میں اپنے والدین سے آنکھ بچا کر میں اونچی پرواز کے لئے پَر تولنے لگا  جاری ہے  مجھے اونچا اُڑنا تھا،لیکن میں نے جب اُڑان بھری تو تھوڑی دیر بعد میرے پَر توازن برقرار نہ رکھ سکے اور میں ہوا میں اُڑنے کے بجائے زمین پر گرنے لگا  میرا سر چکرانے لگا اور آنکھوں کے سامنے اندھیرا چھا گیا  چند ہی لمحوں میں،میں زمین پر گر چکا تھا  ابھی میں نے مشکل سے آنکھیں کھولی ہی تھیں کہ اچانک ایک بلی نے مجھے منہ میں دبا لیا اور تیزی سے بھاگنے لگی  مجھے اپنی موت یقینی لگ رہی تھی،میں نے دل ہی دل میں اللہ سے دعا کی اور اپنے والدین کے بارے میں سوچنے لگا  میں شرمندہ تھا،خوف زدہ بھی،میرا دل اتنی تیزی سے دھڑک رہا تھا کہ میں اس کی آواز اپنے کانوں میں سن رہا تھا،لیکن ایک عجیب بات ہوئی  بلی نے مجھے منہ میں دبایا ہوا تھا،پھر بھی میرا دم نہیں گھٹ رہا تھا  میرے گلے میں بلی کے دانتوں کی چبھن بھی نہیں تھی  میرے دل کی دھڑکن اور حیرانگی مسلسل بڑھ رہی تھی  میں کچھ بھی سمجھنے سے قاصر تھا  پانچ منٹ بعد ہم ایک گھر کی دہلیز پر تھے  میرے کانوں میں کچھ اور بلیوں کی آواز آئی اور پھر بات میری سمجھ میں آ گئی کہ مجھے اتنی نزاکت سے کیوں پکڑا گیا ہے  شاید یہاں دعوت کا اہتمام تھا اور طعامِ خاص کوئی اور نہیں،بلکہ میں تھا  میرا جسم خوف سے ٹھنڈا پڑنے لگا،لیکن بلی مجھے منہ میں دبائے ہوئے انتہائی احتیاط اور تیزی سے اوپری منزل کی جانب چلی گئی  یہ سب کچھ اتنا تیز رفتاری سے ہوا کہ دوسری بلیوں کو خبر بھی نہ ہوئی  اس بلی نے مجھے احتیاط سے فرش پر رکھ دیا  میرا حلق خشک ہو رہا تھا  میں بار بار پانی کے لئے منہ کھول رہا تھا  بلی اب میرے سر پر کھڑی تھی  وہ شاید مجھے اکیلے کھانا چاہتی تھی  بلی نے منہ کھولا اور میں نے اپنی آنکھیں بند کر لی  بلی میرے گلے کو چاٹ رہی تھی  میرا دل اُچھل کر حلق میں آ گیا  میرا آخری وقت سر پر کھڑا تھا،لیکن کافی دیر تک چاٹنے کے بعد بھی بلی نے مجھے ہلاک نہیں کیا  مجھے حلق میں کچھ تراوٹ محسوس ہوئی تو میری آنکھیں کھلیں اور میں نے پہلی بار اس مہربان بلی کو غور سے دیکھا  وہ نیلی آنکھوں والی سفید بلی تھی  اس کی آنکھوں میں شفقت اور مہربانی تھی  اب مجھے ڈر نہیں لگ رہا تھا  اس نے مجھے اپنے اگلے پنجے سے ہلایا  میرے پر پھڑپھڑائے  اتنی دیر میں وہاں ایک اور بلی آ گئی  اس سے پہلے کے وہ میری جانب آتی،نیلی آنکھوں والی بلی نے اسے ڈرا کر بھگا دیا  میری جان میں جان آئی،لیکن میری آنکھیں نقاہت سے بند ہو رہی تھیں  میں بے سدھ فرش پر پڑا تھا  اس بلی نے مجھے ہلایا،لیکن مجھ میں ہمت نہیں تھی  تھوڑی دیر تک میں ایسے ہی بے حس و حرکت پڑا رہا  تھوڑی دیر بعد کچھ انسانی آوازیں اور ایک بلی کی میاؤں میاؤں میرے کان میں آئی  مجھے ٹھیک سے کچھ یاد نہیں،بس اتنا ذہن میں ہے کہ کوئی کہہ رہا تھا یہ کبوتر کا بچہ زخمی ہے  ایک اور آواز کسی خاتون کی تھی،جو مجھے پانی پلانے کا کہہ رہی تھیں  بلی کی میاؤں میاؤں مسلسل سنائی دے رہی تھی  پھر کسی نے مجھے اپنے ہاتھوں میں اُٹھایا اور میرے زخموں پر دوا لگائی اور مجھے پانی پلایا  پانی حلق میں اُترا تو میری جان میں جان آئی  میں نے جی بھر کے پانی پیا  اب میری حالت پہلے سے بہتر تھی  میری آنکھیں پوری طرح کھل چکی تھیں  مجھے ایک لڑکے نے ہاتھوں میں پکڑ رکھا تھا اور نیلی آنکھوں والی سفید بلی اس کے پاس کھڑی تھی  مجھے گھر کی چھت پر بنے کابک میں چھوڑ دیا گیا،جہاں میرے والدین بھی تھے  دانہ اور پانی بھی میرے قریب ہی رکھ دیا گیا تھا  میرے والدین میری کہانی سن کر حیران رہ گئے  انھوں نے اللہ کا شکر ادا کیا کہ میں خیریت سے واپس آ گیا  آج بھی جب میں اس واقعے کے بارے میں سوچتا ہوں تو حیران رہ جاتا ہوں  نیلی آنکھوں والی سفید بلی  میں ہمیشہ تمہارا شکر گزار رہوں گا کہ تم نے میری جان بچائی  
اختر سردار چودھری  دو دن سے جنگل میں شدید بارش ہو رہی تھی  سب جانور اپنے اپنے گھروں میں دُبکے بیٹھے تھے  بارش کی وجہ سے سردی میں اچانک اضافہ ہو گیا  ریچھ بارش کی وجہ سے دو دن سے شکار پر نہ جا سکا تھا  اس کی بیوی بھی پریشان بیٹھی تھی  ان کے بچے بھی بھوک سے نڈھال ہو رہے تھے  لگ رہا تھا کہ بارش کا یہ سلسلہ کئی دن جاری رہے گا  بھوک سے بچے بلک رہے تھے اور چھوٹے کو تو بخار ہو گیا تھا  ماں سے یہ دیکھا نہ جا رہا تھا  ریچھ دروازے کی سیڑھیوں پر سر جھکائے پریشان بیٹھا تھا  تم شکار پر کیوں نہیں جاتے  بیوی نے ریچھ سے کہا تو اس نے غصے سے بیوی کو دیکھا اتنے زوروں کی بارش ہو رہی ہے،میں خوراک کا بندوبست کیسے کروں  یہ سن کر تھوڑی دیر وہ خاموش رہی  جاری ہے  پھر کچھ سوچ کر نرمی سے کہنے لگی کوئی گلہری،کوئی پھل،کوئی مُردار جانور،کوئی پرندہ کچھ نہ کچھ تو خوراک کے لئے مل ہی جائے گا  گھر سے نکلو گے جبھی تو ملے گا  ریچھ باہر برستی بارش کو دیکھنے لگا  ریچھ کی بیوی نے تھوڑی دیر بعد پھر کہا باہر جاؤ،بچے بھوکے ہیں  زمین پر پڑے پھل مل جائیں تو لے آؤ  ریچھ خاموش ہی رہا  ننھا ریچھ یہ سب باتیں سن رہا تھا  وہ چپکے سے اُٹھا اور بغیر بتائے بارش میں ہی باہر نکل آیا  اس نے چند دن پہلے بیری کے ایک درخت پر شہد کا چھتا دیکھا تھا  وہ برستی بارش میں اُدھر کو چل پڑا  اسے بھوک لگ رہی تھی،کیونکہ دو دن سے اس نے کچھ بھی نہیں کھایا تھا  اچانک بارش تیز ہو گئی  اسے اپنی والدہ اور والد کی یاد آئی،لیکن اب وہ آدھے راستے تک پہنچ چکا تھا،اس لئے خالی ہاتھ واپس جانا نہیں چاہتا تھا  گہرے بادل چھائے ہوئے تھے  جب وہ بیری کے درختوں کے پاس پہنچا تو وہ سب کچھ بھول گیا  اچھا خاصا اندھیرا ہو گیا تھا  جب وہ بیری کے پاس پہنچا تو اس وقت اولے برس رہے تھے  اس نے بھوک کی شدت میں کسی قسم کی پروا نہیں کی اور بڑی مشکل سے اس درخت کے پاس پہنچ گیا،لیکن اب وہاں شہد کا چھتا نہیں تھا  اولے تیزی سے برس رہے تھے  اس کا سارا جسم پانی سے بھیگ گیا تھا  شہد نہ پا کر اس کی بھوک اور بھی بڑھ گئی تھی  وہ خود کو بہت کمزور محسوس کر رہا تھا  اولوں سے بچنے کے لئے وہ ایک درخت کے نیچے کھڑا ہو گیا  اس حالت میں کافی دیر گزر گئی  دوسری طرف اس کے والدین اس کی تلاش میں بے چین ہو گئے تھے  ریچھ جو بارش میں گھر سے نہیں نکل رہا تھا،اب جنگل میں مارا مارا پھر رہا تھا  کافی دیر بعد بارش کا زور ٹوٹا تو ننھا ریچھ وہاں سے گھر کی طرف چل پڑا،اسے سخت سردی لگ گئی تھی  جسم کانپ رہا تھا  اِدھر اُدھر دیکھتا ہوا آہستہ آہستہ چلنے لگا  تھوڑی دیر بعد اسے احساس ہوا کہ وہ اپنے گھر کا راستہ بھول گیا ہے  ریچھ کے بچے کو ڈر لگنے لگا  اچانک ایک طرف سے آواز آئی  جیسے کوئی اس کا نام لے کر پکار رہا ہو  کون ہے  کون ہے وہاں  اس نے اونچی آواز میں پوچھا  تم کہاں ہو  اسے اپنے والد کی آواز سنائی دی  تھوڑی دیر بعد ریچھ اپنے بچے کو بازوؤں میں اُٹھائے گھر لے آیا  بھوک اور سردی سے وہ کانپ رہا تھا  اس کی دوا لانی پڑے گی  ماں نے بچے کی حالت دیکھتے ہوئے کہا تو ریچھ نے سر کو ہلایا  بارش کافی حد تک کم ہو گئی تھی،لیکن ابھی ہلکی پھلکی بارش ہو رہی تھی  ریچھ نے کہا بارش رکے گی تو جاؤں گی  ڈاکٹر بندر جو ڈاکٹر لومڑ کا خاص شاگرد تھا،اس نے اپنا الگ کلینک کھول لیا تھا  ڈاکٹر لومڑ جنگل کا سب سے پرانا طبیب تھا،لیکن اب وہ جنگل کے بادشاہ شیر کی طرح بوڑھا ہو چکا تھا  اتنی سردی میں کسی کے گھر مریض دیکھنے جانا اس کی صحت کے لئے نقصان دہ تھا  اس کے باوجود جنگل کے جانور اپنے بچوں کی دوا لینے اس کے پاس پہنچ جاتے اور اسے مجبوراً جانا پڑتا  اب اتنی شدید بارش میں کوئی اس کا دروازہ کھٹکھٹا رہا تھا اور ڈاکٹر لومڑ میں ہمت نہیں تھی کہ وہ اُٹھ کر دروازے تک جائے  اس نے وہیں سے کہا کون ہے  اس کی آواز میں بے زاری تھی  ڈاکٹر صاحب  میرے بچے کو سردی لگ گئی ہے،مہربانی کر کے اس کے لئے کوئی دوا یا کوئی جڑی بوٹی دے دیں  وہ جنگل کا ایک شریف ریچھ تھا،اس لئے ڈاکٹر لومڑ نے کہا تم ڈاکٹر بندر کے پاس چلے جاؤ،میری طبیعت ٹھیک نہیں ہے  میں وہاں گیا تھا وہ دوا کی قیمت میں خوراک مانگتا ہے،میں خود دو دن سے بھوکا بیٹھا ہوں،اسے کہاں سے کھانے کو کچھ دوں  ڈاکٹر لومڑ کو اس پر رحم آ گیا  اس نے کچھ کھانے کا سامان باندھا اور اس کے ساتھ روانہ ہو گیا  جب وہ گھر پہنچے تو ڈاکٹر لومڑ نے ننھے ریچھ کو پہلے شہد چٹایا  شہد سردی میں بہت مفید ہوتا ہے  اس کے بعد اسے جنگلی پھل کھانے کے لئے دیے  ڈاکٹر لومڑ بہت سارے پھل لایا تھا  سب نے تھوڑا تھوڑا کھایا  ڈاکٹر کے کہنے پر ننھے ریچھ کو جنگلی خشک گھاس علاج کے طور پر دی گئی،جس سے تھوڑی دیر بعد اس کے جسم کا درجہ حرارت بہتر ہو گیا  اس کے بعد اسے جڑی بوٹیاں دی گئی،جن کے اثر سے وہ سو گیا  اس کے والدین نے اللہ کا شکر ادا کیا  اتنی دیر میں بارش تھم چکی تھی  ڈاکٹر لومڑ دل ہی دل میں بہت خوش تھا کہ مشکل وقت میں آج وہ کسی کے کام آیا  اس خوشی میں کیچڑ میں واپس جانا بھی اسے بُرا نہیں لگ رہا تھا  
مریم شہزاد  پھوپھو  پلیز کینچی دیجئے گا  علینہ نے سارہ پھوپھو سے کہا تو وہ اُچھل ہی پڑیں  کیا کہا  کیا دیجئے گا، پھر سے تو کہنا  پھو  کینچی چاہیے  علینہ نے لاڈ سے کہا  پھر وہی پھو، تم پھوپھو کیوں نہیں کہتیں اور یہ کینچی کیا ہوتا ہے  پھوپھو  کینچی  اس نے ہاتھ کے اشارے سے قینچی چلا کر بتایا جس سے کاٹتے ہیں  کینچی نہیں صحیح لفظ قینچی ہوتا ہے، بولو، بولو قینچی  وہی تو کہا ہے کینچی  پھر وہی کینچی  حلق سے ق کی آواز نکالو، قاف، قاف سے قینچی  پھوپھو نے کہا  قینچی  علینہ نے بمشکل حلق سے ق کا حرف نکال کر کہا اب تو دے دیں  جاری ہے  پہلے تم ق اور ک کی اہمیت کو پہچانو  مثلاً دل کو قلب کہتے ہیں  اب تم قلب کو کلب کہو گی  عربی میں کلب کا مطلب ہے کتا  گویا تمہارے جسم میں کتا دھڑکتا ہے  کیوں چاہیے قینچی  سارہ نے پوچھا  وہ ایک کاگذ کاٹنا ہے  کیا کاٹنا ہے  سارہ ایک بار پھر چیخ اُٹھی  یا اللہ ،اب کیا ہو گیا  علینہ نے دل میں سوچا اور کہا پھوپھو کاگذ کاٹنا ہے  کاگذ نہیں کاغذ،کاغذ  انھوں نے غ پر زور دے کر کہا  جی جی وہی وہی، اب تو دے دیں  ٹھیک ہے یہ لو، اور کاٹ کر جلدی واپس کرو کہیں اِدھر اُدھر نہیں چھوڑنا  انھوں نے قینچی دیتے ہوئے کہا  علینہ نے سوچا کہ کتنی خطرناک گھڑی تھی جب میں نے پھوپھو سے کینچی توبہ توبہ قینچی مانگی تھی  اس نے کاغذ پر بنی ڈرائنگ احتیاط سے کاٹ لی  مرغی کی تصویر بہت اچھی بنی اور کٹی بھی خوب تھی  بے اختیار وہ قینچی واپس کرنے گئی تو پھوپھو کو دکھائی  یہ لیں پھوپھو آپ کی قینچی اور دیکھیں میں نے کیا زبردست مرگی بنائی ہے  سارہ نے بجائے مرغی کی تصویر دیکھنے کے ایک بار پھر اس کو گھورا  علینہ نے پریشان ہو کر مرغی کی تصویر ان کے آگے کر دی پھوپھو  مجھے نہیں اس کو دیکھیے نا  سارہ نے ایک نظر مرغی کی تصویر پر ڈالی جو واقعی اچھی بنی ہوئی تھی اور کاٹی بھی بہت صفائی سے تھی  ماشاء اللہ بہت خوب،بہت اچھی اور صفائی سے بنائی ہے  علینہ تعریف سن کر خوش ہو ہی رہی تھی کہ ان کا دوسرا جملہ سن کر پریشان ہو گئی  اور کیا کہا تھا تم نے  یہ کس کی تصویر ہے  آ گئی شامت پھر، پتا نہیں اب کیا گلت بول دیا، اس نے دل میں سوچا اور جل تُو جلال تُو آئی بلا کو ٹال تُو کا ورد کرتی ہوئی بولی مرگی، پھر کچھ گلت ہو گیا  علینہ  تم اتنی خراب اردو کیسے بول لیتی ہو، درست تلفظ مرگی نہیں مرغی ہے اور یہ گلت نہیں غلط ہوتا ہے غلط، غ سے غلط  مگر پھوپھو اس سے فرک کیا پڑتا ہے، بات تو سمجھ میں آ جاتی ہے نا  فرک نہیں، فرق انھوں نے ایک بار پھر تصیح کی اور کہا فرق پڑتا ہے آخر تم سب انگلش بھی تو ٹھیک ٹھیک بولنے کی کوشش کرتی ہی ہو نا اور اس میں کوئی غلطی ہو تو فوراً ٹھیک کرتی ہو  جب کہ وہ ہماری زبان بھی نہیں ہے  ہمارے سابق آقا اپنی زبان ہمارے منہ میں ڈال کر چلے گئے  سر سید احمد خان نے انگریزی کی حمایت ایک مقصد کے تحت کی تھی،وہ مقصد اب بھی موجود انگریزی ضرور سیکھنی چاہیے، لیکن وہ اردو کے مخالف نہیں، بلکہ پرستار تھے، تبھی تو انھوں نے ساری کتابیں اردو میں لکھیں تھیں  اردو تو بہت پیاری اور میٹھی زبان ہے، جسے فیشن کے طور پر سب غلط طریقے سے بولتے ہیں،یہ کوئی اچھی بات تو نہیں ہے  لیکن اردو اتنی مشکل بھی تو ہے  علینہ نے کہا  اردو مشکل نہیں ہے، اسے مختلف ہتھکنڈوں سے ہم سے دور کیا جا رہا ہے  اب زیادہ تر اسکولوں میں کوئی اردو بولے تو اسے جرم سمجھا جاتا ہے اور جرمانے وصول کیے جاتے ہیں  اردو کا ادبی اور شعری سرمایہ بے انتہا ہے،ہمیں اس سے محروم کر دیا گیا ہے  نہ اردو کے اشعار سمجھ سکتے ہیں، نہ محاورے اور نہ ضرب المثل استعمال کر سکتے ہیں  لیکن میری ساری دوستیں ایسے ہی بولتی ہیں، تاکہ اس طرح ایجوکیٹڈ لگیں  کیوں کہو کہ میری تمام سہیلیاں کہتی ہیں، کیونکہ لڑکیوں کی سہیلیاں ہوتی ہیں اور لڑکوں کے دوست ہوتے ہیں اور ایجوکیٹڈ کی جگہ تعلیم یافتہ نہیں کہہ سکتیں  بہت افسوس کی بات ہے  جب قومیں اپنی زبان تک بولنے میں شرم محسوس کریں تو ان کو زوال سے کوئی نہیں بچا سکتا  لیکن پھوپھو صرف ایک میرے اردو صحیح کرنے سے کیا ہو گا  کوشش تو سب کو ہی کرنی چاہیے، تم خود تو شروع کرو اور ساتھ ساتھ اپنی سہیلیوں کو بھی بتایا کرو کہ وہ کون سے لفظ غلط بول رہی ہیں تو کچھ نہ کچھ تو بہتری آئے گی ضرور انشاء اللہ  زبان قوم کی پہچان ہے  ٹھیک ہے، آج آپ میری کینچی اور مرگی معاف کیجیے، مرغی کی املا ٹھیک کی ہے تو میں اپنی سہیلیوں کی بھی اردو درست کروانے کی کوشش کروں گی  علینہ نے کہا تو سارہ نے سوچا بچوں کو اگر درست اردو لکھنا اور پڑھنا اور بولنا سکھایا جائے تو اس میں کوئی شرم کی بات نہیں، بس ضرورت ہے کہ ان کی اچھی طرح رہنمائی کرنی چاہیے  
آمنہ ظفر  ایک چھوٹے سے گاؤں کے لوگ سیدھے سادے اور شریف تھے  ان کی نیکی اور مہمان نوازی دور دور تک مشہور تھی  اسی گاؤں میں ایک عقل مند شخص بھی رہتا تھا  لوگ اس کی نصیحتیں سن تو لیتے تھے،لیکن ان پر عمل نہیں کرتے تھے  ایک ٹھگ نے ان کے متعلق سنا تو وہ اس گاؤں میں بڑی بُری حالت میں پہنچا اور لوگوں کو اپنے لُٹ جانے کی جھوٹی داستان سنائی  ان لوگوں نے ہمدردی کرتے ہوئے اس کی خوب آؤ بھگت کی اور رہنے کو ایک مکان میں انتظام کر دیا  کچھ دن گزر گئے تو ٹھگ نے گاؤں والوں سے کہا مجھے ایک کلہاڑی دے دیجیے  میں لکڑیاں کاٹ کر اپنا گزارا کروں گا  مجھے یہ اچھا نہیں لگتا کہ آپ لوگوں پر بوجھ بنا رہوں  لوگ خوشی سے راضی ہو گئے اور اسے ایک کلہاڑی دے دی  جاری ہے  وہ کلہاڑی لے کر جنگل کی طرف چل دیا  سارا دن وہاں ایک درخت کے نیچے بیٹھا رہا اور شام کو کلہاڑی لئے خالی ہاتھ واپس آ گیا  لوگ بڑے حیران ہوئے اور پوچھنے لگے کہ خالی ہاتھ کیوں لوٹ آئے ہو  کیا کوئی خشک درخت نہیں ملا  ٹھگ کہنے لگا کہ درخت تو کئی تھے،لیکن جب میں ایک درخت کاٹنے لگا تو اس درخت نے مجھ سے کہا مجھے نہ کاٹو  میں تمہیں بہت مال دوں گا  میں رضامند ہو گیا تو درخت نے مجھے یہ ترکیب بتائی کہ اگر تم میرے کھوکھلے تنے کے ساتھ کچھ رقم رکھ دیا کرو تو دوسری صبح تمھاری رقم دُگنی ہو جایا کرے گی  میں سارا دن وہاں بیٹھا اس پر غور کرتا رہا کہ جب تک آزما نہ لیا جائے،درخت کے سچ یا جھوٹ کے متعلق کچھ نہیں کہا جا سکتا  لوگوں نے اپنی عادت کے مطابق اس پر یقین کر لیا  انھوں نے اس سے پوچھا آزمایا کیوں نہیں  ٹھگ کہنے لگا یہ تو آپ سب جانتے ہیں کہ میں ایک لُٹا ہوا مسافر ہوں  بھلا میرے پاس رقم کہاں  آپ لوگ چونکہ میرے محسن ہیں،اس لئے میں آپ کو یہ ترکیب بتا رہا ہوں،تاکہ آپ کے احسانات کا بدلا کچھ تو اُتار سکوں  لوگوں نے اس کے خلوص کی تعریف کی اور اس ترکیب کو آزمانے کا فیصلہ کیا  گاؤں کے ایک عقل مند آدمی نے گاؤں والوں کو سمجھایا،لیکن وہ نہ مانے تو لوگوں کو ان کے حال پر چھوڑ دیا  لوگوں نے مل کر کچھ رقم جمع کی اور بتائے ہوئے درخت کے تنے کے ساتھ رکھ دی  رات کو وہی مسافر وہاں گیا اور رقم گن کر اپنے پاس سے اتنی ہی رقم اور رکھ دی  دوسری صبح جب لوگ وہاں گئے تو سچ مچ رقم دُگنی تھی  وہ یہ دیکھ کر بہت خوش ہوئے اور مسافر کے کہنے پر انھوں نے وہ ساری رقم وہیں رہنے دی،تاکہ رقم اس بار پھر دُگنی ہو جائے  ادھر عقل مند آدمی بہت حیران تھا اور سوچ رہا تھا کہ یہ کیسے ہو سکتا ہے  بہت غور و فکر کے بعد وہ سمجھ گیا کہ یہ مسافر کوئی ٹھگ ہے  اس خیال کے آتے ہی وہ شام کو اس درخت کے قریب جھاڑیوں میں چھپ گیا  جب اندھیرا چھانے لگا تو وہی ٹھگ جو مسافر کے روپ میں تھا،چھپتا چھپاتا آیا اور رقم کے برابر اتنی ہی رقم اور رکھ دی  عقل مند آدمی یہ دیکھ کر دل ہی دل میں خوب ہنسا  ٹھگ کی واپسی کے بعد وہ بھی تیز تیز قدموں سے گھر آ گیا  دوسری صبح لوگوں نے پھر وہاں دوگنی رقم پائی  اب تو انھیں یقین ہو گیا کہ یہ آدمی سچ کہہ رہا ہے اور یہ درخت ایک کراماتی درخت ہے  ٹھگ نے ان سے کہا اگر آپ لوگ یہاں بہت سی دولت رکھ دیں تو دنیا کے بہت امیر انسان بن جائیں گے  لوگ لالچ میں آ گئے اور شام تک پورے گاؤں کی دولت وہاں ڈھیر ہو گئی،لیکن عقل مند شخص نے اس مرتبہ بھی اپنی رقم شامل نہ کی اور کچھ سوچنے لگا  شام کے سائے ڈھلتے ہی عقل مند آدمی وہاں پہنچ گیا اور جلدی جلدی ساری رقم بوریوں میں بھر کر ایک نالے کے پاس چھپا دی اور ایک چادر میں چھوٹے چھوٹے پتھر بھر کر گٹھری بنائی اور اس جگہ رکھ دی  رات کو ٹھگ خوشی خوشی آیا  وہ سمجھ گیا کہ آج لوگوں نے اپنی ساری رقم چادر میں باندھ دی ہے  اس نے گٹھری اُٹھائی اور وہاں سے چل دیا  ادھر عقل مند شخص کو جب یہ یقین ہو گیا کہ اب وہ دھوکے باز نہیں آئے گا تو وہ بھی گھر واپس لوٹ آیا  دوسری صبح جب لوگ خوشی خوشی وہاں پہنچے تو رقم وہاں سے غائب تھی  سب اپنے سر پیٹ کر رہ گئے  وہ ٹھگ کے ٹھکانے پر آئے،لیکن وہ وہاں بھی نہیں تھا  شام تک وہ اسے ڈھونڈتے رہے،لیکن وہ نہ ملا  ادھر ٹھگ ساری رات مسلسل چلتا رہا،تاکہ گاؤں والوں کی پہنچ سے دور ہو جائے  کافی دور جا کر ایک جگہ رک کر جب اس نے گٹھری کھولی تو دیکھا کہ اس میں رقم کے بجائے پتھر ہیں  وہ بڑا سٹپٹایا  اسے اندازہ ہو گیا کہ عقل مند شخص کو کسی نہ کسی طرح اس کی ٹھگی کا اندازہ ہو گیا اور اس نے موقع سے فائدہ اُٹھا لیا،مگر اب وہ واپس جاتا تو وہ لوگ اس کی بات پر یقین کرنے کے بجائے خوب مرمت کرتے،لہٰذا اس نے بھاگ جانے ہی میں عافیت سمجھی  ادھر گاؤں میں جب لوگ کافی پریشان ہو چکے تو عقل مند آدمی نے انھیں سارا واقعہ بتایا اور ان کی وہ رقمیں بھی انھیں واپس کر دیں،جو دُگنی ہو گئی تھیں  لوگ بہت خوش ہوئے اور اس کے بعد سے وہ اس کی نہ صرف عزت کرنے لگے،بلکہ ہر کام اس کے مشورے سے کرنے لگے  ٹھگ جو اس گاؤں کے لوگوں کو لوٹنے آیا تھا،خود لُٹ گیا  
محمد عبید انصاری  بے وقوف جاہل  آج پھر اسے یہی طعنہ دیا گیا تھا جاؤ دفع ہو جاؤ یہاں سے  اپنے چچا کے منہ سے یہ الفاظ سن کر نعیم کا دل چاہا کہ وہ پھوٹ پھوٹ کر رو دے،لیکن اس نے ضبط کیا اور باہر چلا گیا  آج غلطی سے ایک گملا ٹوٹ گیا تھا  بس اتنی سی بات پر اسے جلی کٹی سننے کو ملی  نعیم بہت سنجیدہ لڑکا تھا  بدقسمتی سے اس کے والدین ایک حادثے میں اسے روتا چھوڑ گئے  تیرہ برس کا نعیم اس صدمے سے حواس کھو بیٹھا  نعیم کے چچا نے اسے وقتی طور پر سہارا دیا،مگر کچھ عرصے بعد وہ اور چچی نوکروں سے بھی بدتر سلوک کرنے لگے  ہر روز کی ڈانٹ ڈپٹ سے وہ تنگ آ گیا تھا  آج اس نے گھر چھوڑنے کا فیصلہ کر لیا تھا  اس کا کوئی ٹھکانا نہیں تھا  جاری ہے  اس کے والدین کا گھر بھی دھوکے سے چچا نے قبضے میں لے لیا تھا  بغیر کیس منزل کے وہ مسلسل چلتا رہا  چلتے چلتے ایک جگہ وہ بے ہوش گیا  بیس سال بیت چکے تھے  اس دوران چچا کا کاروبار پوری طرح سے تباہ و برباد ہو چکا تھا  ان کا اکلوتا لڑکا عدنان ایک ہفتے سے لا پتا تھا  لاڈ اُٹھانے کی وجہ سے وہ بگڑ چکا تھا  کہیں جانے سے پہلے کبھی بتاتا بھی نہیں تھا  چچا اور چچی نے ہر جتن کر لیا،لیکن بیٹے کا کچھ پتا نہ چل سکا  آج چچا اپنی اہلیہ کے بے حد اصرار پر پولیس تھانے پہنچے تھے  السلام و علیکم انسپکٹر صاحب  وعلیکم السلام  کہیے کیا مسئلہ ہے  انسپکٹر غور سے انھیں دیر تک دیکھتا رہا  یہ بات وہ بھی نوٹ کر چکے تھے  مجھے ایک رپورٹ لکھوانی ہے  اور پھر انھوں نے شروع سے لے کر آخر تک تمام باتیں بتا دیں  آپ فکر مت کریں  ہم اس کیس پر توجہ سے کام کریں گے  جی آپ کا بہت شکریہ  یہ کہہ کر وہ اُٹھ گئے  چند روز بعد وہ پھر پولیس تھانے پہنچ چکے تھے  آج ان کی بیگم بھی ساتھ تھیں  ہمیں عدنان کے دوستوں سے معلوم ہوا ہے کہ اس کی کسی آدمی سے لڑائی ہو گئی تھی  مار پیٹ کے دوران وہ اسے زخمی کر کے فرار ہو گیا ہے  اتنا کہہ کر انسپکٹر نے ایک گہری سانس لی،پھر دوبارہ بولے تفتیش ابھی جاری ہے  آپ یاد کریں،کہیں ماضی میں آپ سے کوئی گناہ تو سرزد نہیں ہوا  انسپکٹر کی یہ بات سنتے ہی دونوں نے چونک کر ایک دوسرے کو دیکھا  وہ تھانے سے رخصت ہوئے تو راستے بھر وہ یہی سوچتے رہے کہ کس طرح ہمارے ظالمانہ سلوک کی وجہ سے ان کا یتیم بھتیجا گھر چھوڑ کر چلا گیا تھا  گھر آتے ہی وہ دونوں سجدے میں گر گئے اور رو رو کر اللہ سے معافی مانگنے لگے  چند روز بعد انسپکٹر نے انھیں فون کیا  فون سننے کے بعد وہ خوشی سے چیخے ارے بیگم  جلدی کرو ہمارا بیٹا مل گیا ہے  پولیس انسپکٹر نے ہمیں بلایا ہے  اے اللہ  تیرا احسان ہے  ان کی بیگم نے اپنی شال اُٹھاتے ہوئے شکر ادا کیا  پولیس اسٹیشن پہنچتے ہی دونوں اپنے بیٹے کو دیکھ کر اس سے لپٹ گئے  کچھ دیر بعد انسپکٹر صاحب خود ہی بولے ہمیں عدنان ایک سنسان علاقے میں بے ہوشی کی حالت میں ملا تھا  ہم اس کے ایک ساتھی کو بھی گرفتار کر چکے ہیں  اس سے پتا چلا کہ جس شخص سے عدنان کا جھگڑا ہوا تھا وہ اصل میں منشیات کا اسمگلر تھا  یا اللہ  تیرا شکر ہے کہ میرا بیٹا صحیح سلامت ہے  لگتا ہے،آپ نے اپنی غلطیوں کی معافی مانگ لی ہے اور اس یتیم بچے نے بھی آپ کو معاف کر دیا ہے  کیا  وہ دونوں بُری طرح چونکے  گھر والوں کے نفرت انگیز رویے کی وجہ سے وہ لڑکا گھر سے بھاگ نکلا تھا  وہ بے مقصد چلتا رہا  اس کا آس پاس کوئی ٹھکانہ ہی نہیں تھا  آخر اس کی نظروں کے سامنے اندھیرا چھانے لگا اور وہ ایک گھر کی دہلیز پر گر کر بے ہوش ہو گیا  ہوش و حواس بحال ہوئے تو اس نے خود کو ایک خوبصورت سے کمرے میں پایا  اس کے قریب دو اجنبی مرد عورت بیٹھے ہوئے تھے  وہ دونوں میاں بیوی تھے  ان دونوں نے بڑی محبت سے بچے کو دیکھا اور اس کی دیکھ بھال کرنے کا فیصلہ کیا  پھر انھوں نے اسے اپنا بیٹا بنا لیا  اسے اعلیٰ تعلیم دلا کر پولیس انسپکٹر بنا دیا  آج وہ آپ کے سامنے کھڑا ہے چچا جان  بیٹا نعیم  چچا کے منہ سے بس اتنا ہی نکل سکا  چچی شرمندہ ہو کر زمین میں گڑی جا رہی تھیں  
نذیر انبالوی  شیراز چودہ سال کا ایک شیخی باز لڑکا تھا  اسے سائیکل چلانے کا بہت شوق تھا  سائیکل چلانے میں اسے اتنی مہارت ہو گئی کہ اب وہ سائیکل چلاتے ہوئے کرتب بھی دکھانے لگا تھا  اس دوران سائیکل کے پُرزے بے جا استعمال کی وجہ سے جلدی گھس جاتے یا ٹوٹ جاتے  ایک دن وہ اسی طرح کرتب دکھاتا ہوا جا رہا تھا  آس پاس سے گزرنے والے لوگ اسے سائیکل پر کرتب کرتے ہوئے دیکھ رہے ہیں،مگر کوئی اسے ایسا کرنے سے روک نہیں رہا  اچانک دھماکا ہوا  سڑک پر چلتے ہوئے لوگوں نے شیراز کو گھورا  پچھلے ٹائر کی ٹیوب ایک دھماکے سے پھٹ گئی تھی  شیراز سائیکل سے اُتر گیا  ٹیوب کے ساتھ ٹائر بھی پھٹ گیا تھا  شیخی بگھارتے ہوئے شیراز گھر سے بہت دور نکل گیا تھا  اس نے جیب میں ہاتھ ڈالا تو سو روپے کا ایک نوٹ اس کے ہاتھ میں تھا  جاری ہے  کچھ دیر بعد وہ ایک سائیکل مستری کے پاس کھڑا تھا  مستری نے ٹائر اور ٹیوب دیکھنے کے بعد کہا ٹیوب کو تو پنکچر لگ جائے گا،مگر ٹائر تبدیل کرنا پڑے گا  نیا ٹائر سات سو روپے کا ہے،بتاؤ ٹائر تبدیل کر دوں  سات سو روپے،میرے پاس تو سو روپے ہیں،لگتا ہے پیدل گھر جانا پڑے گا  شیراز نے سائیکل کو دیکھتے ہوئے سوچا  پھر وہ سائیکل کھینچتا ہوا گھر کی طرف روانہ ہو گیا  شیراز گھر پہنچا تو پیدل چلنے کی وجہ سے وہ بہت تھک چکا تھا  امی جان نے پچھلے ٹائر کو دیکھا،جو زمین سے چپکا ہوا تھا  بولیں آج پھر سائیکل پنکچر کر کے لے آئے ہو  آج ٹیوب کے ساتھ ٹائر بھی پھٹ گیا ہے  پنکچر اور نئے ٹائر کا خرچ،کل ملا کر آٹھ سو روپے ہوئے  آٹھ سو روپے  امی جان نے دہرایا  آپ سات سو روپے دے دیں،سو روپے میرے پاس ہیں  شیراز کا یہ پُرسکون انداز امی جان کے لئے حیرت میں مبتلا کرنے کے لئے کافی تھا  یہ سب ہوا کیسے  امی جان کا سوال سن کر شیراز نے نہایت عاجزی سے جواب دیا سائیکل پر سوار گھر کی طرف چلا آ رہا تھا کہ اچانک ٹیوب اور ٹائر دونوں پھٹ گئے  وہیں سے میں سائیکل کھینچتا ہوا پیدل گھر آ رہا ہوں  اچانک شیراز کی نظر سائیکل پر پڑی تو اسے محسوس ہوا،جیسے وہ کہہ رہی ہوں جھوٹ  جھوٹ  سراسر جھوٹ،اپنے کرتوتوں کے بارے میں تو بتاؤ،سچ بولو سچ  شیراز نے بھی آنکھوں ہی آنکھوں میں جواب دیا تم تو چپ رہو،دیکھو میں اپنی پیاری امی جان سے بات کر رہا ہوں،آٹھ سو روپے کا معاملہ ہے  امی اپیل پر غور کر رہی ہیں  آخر امی جان نے آٹھ سو روپے شیراز کو دے دیے  شیراز اپنے مقصد میں کامیاب ہو گیا تھا  نیا ٹائر اور ٹیوب میں پنکچر لگنے کی دیر تھی کہ وہ پہلے جیسا شیراز بن گیا تھا  سائیکل نے احتجاجاً چیخ و پکار شروع کر دی،مگر شیراز پر نہ تو پہلے اثر ہوتا تھا اور نہ اب ہو رہا تھا  ایک دن وہ سائیکل پر دور ایک نئی کالونی کی طرف جا نکلا تھا  نئی کالونی کی بڑی بڑی سڑکیں دیکھ کر شیراز نے وہاں سائیکل پر کرتب دکھانا شروع کر دیے  وہ کبھی چلتی سائیکل پر لیٹ جاتا،کبھی اپنے دونوں پاؤں ایک ہی پائیدان پر رکھ دیتا اور کبھی گدی پر پاؤں رکھ کر اپنے دونوں ہاتھ ہینڈل پر رکھ کر خوشی سے نعرہ بلند کرتا کہ ہم سا ہو تو سامنے آئے،اچانک اس کے سامنے ایک گدھا گاڑی آ گئی  وہ کوشش کے باوجود سائیکل پر قابو نہ رکھ سکا اور گدھا گاڑی سے جا ٹکرایا  اس ٹکر میں شیراز کے گھٹنے پر چوٹ آئی اور سائیکل کا اگلا پہیا ٹیڑھا ہو گیا  جب وہ لنگڑاتی ٹانگ اور سائیکل کے ٹیڑھے پہیے کے ساتھ گھر میں داخل ہوا تو امی جان گھبرا گئیں  اس کے زخم پر مرہم لگایا اور پینے کو گرما گرم دودھ دیا  شیراز مسہری پر لیٹا تو اسے صحن میں کھڑی ہوئی سائیکل دکھائی دے رہی تھی  سائیکل کو دیکھ کر اسے افسوس ہوا کہ وہ بھی بُری حالت میں تھی  اسے بھی مرمت کی ضرورت تھی  امی جان صحن میں آئیں تو اطمینان کا اظہار کرتے ہوئے کہا آج کل تو لوگ اندھا دھند سڑکوں پر گاڑیاں چلاتے ہیں،میرا بیٹا تو بہت دیکھ بھال کر آرام سے سائیکل چلاتا ہے  یہ سن کر شیراز سوچ میں پڑ گیا  اس کی نظر سائیکل پر پڑی  اسے ایسا لگا جیسے سائیکل اسے گھور رہی ہے اور امی کی بات سن کر وہ کہہ رہی ہو یہ بات درست نہیں،جس طرح شیراز مجھے چلاتا ہے،اس کا آپ تصور بھی نہیں کر سکتیں  شیراز میرے ذریعے کرتب دکھاتا ہے،وہ مجھے چلاتا نہیں،اُڑاتا ہے،میرے کل پُرزے اس سے بہت تنگ ہیں،یہ کوئی بات سمجھنے کے لئے تیار ہی نہیں  اچانک امی جان نے بستر پر لیٹے شیراز کو گھورا  شیراز کو لگا جیسے امی سائیکل کے پُرزوں کی ساری باتیں سن چکی ہوں  انھوں نے کچھ سوچا اور الماری میں سے ایک کاغذ نکال کر شیراز کے سامنے رکھ دیا  یہ کاغذ اس وقت کا تھا،جب امی جان نے اسے سائیکل خرید کر دی تو شیراز نے ان سے وعدہ کیا تھا،جو اس کاغذ پر لکھا تھا وہ سائیکل کی حفاظت کرے گا،اسے دھیان سے چلائے گا،اس کی صفائی ستھرائی کا خیال رکھے گا،وہ شرارتی بچوں کی طرح اس پر کرتب نہیں کرے گا  شیراز نے ان باتوں میں سے کسی ایک پر بھی عمل نہیں کیا تھا  ابو جان اپنے دفتر کے کام کے سلسلے میں دوسرے شہر گئے ہوئے تھے،اس لئے امی جان سے سائیکل کی مرمت کے لئے مزید پیسے ملنے کا کوئی امکان نہیں تھا  اگلے دن شیراز کو لنگڑاتے ہوئے اسکول جانا اور آنا پڑا  اسکول زیادہ دور نہیں تھا،اس لئے شیراز سائیکل پر ہی اسکول جاتا تھا  گھر واپسی پر اس کے جیومیٹری بکس میں جیب خرچ جوں کا توں دیکھ کر امی نے پوچھا تم نے ان روپوں کو خرچ کیوں نہیں کیا  میں سائیکل کے لئے پیسے اکٹھے کر کے اس کی مرمت کروانا چاہتا ہوں  میں اسے دوبارہ زخمی نہیں کروں گا  اس کی باتوں سے امی جان کا دل بھی پسیج گیا تھا  وہ بولیں غلطی کا احساس ہونا سب سے اچھی بات ہے  میں سائیکل کی مرمت کے لئے پیسے دے دوں گی،وعدہ کرو،سائیکل کو احتیاط سے استعمال کرو گے  میں وعدہ کرتا ہوں،آئندہ اپنی سائیکل کا ہر طرح خیال رکھوں گا  شیراز کی یہ بات سن کر امی جان کے ساتھ ساتھ شاید سائیکل بھی خوش ہوئی ہو گی  
مریم شہزاد  ارے تم اتنے مزے سے کیا کھا رہے ہو  عفان نے علی سے پوچھا  انڈے کا سینڈوچ  میں تو نہیں کھاتا  انڈا عفان نے کہا تو علی نے حیران ہو کر پوچھا کیوں  کیوں نہیں کھاتے  انڈے کا سینڈوچ تو بہت مزے کا ہوتا ہے اور دادو کہتی ہیں اس سے بہت طاقت بھی آتی ہے  بس مجھے پسند نہیں ہے  عفان نے برا سا منہ بناتے ہوئے کہا اسکول میں لنچ ٹائم تھا تو دونوں اپنا لنچ کھا رہے تھے،عفان بسکٹ اور چپس لایا تھا،اچانک اسے کچھ خیال آیا،اس نے علی سے کہا ایسا کرتے ہیں ہم دونوں آج اپنا لنچ بدل لیتے ہیں  لیکن  علی نے ایک منٹ کے لئے سوچا پھر کہا،اچھا ٹھیک ہے اور دونوں نے اپنا لنچ بدل لیا  عفان نے انڈے کا سینڈوچ ہاتھ میں لے کر پہلے تھوڑا سا چکھا،تو اس کو مزے کا لگا اس میں ابلے ہوئے انڈے کے ساتھ ساتھ مکھن بھی لگا ہوا تھا  جاری ہے  یہ تو مزے کا ہے  عفان نے کہا ہاں بہت مزے کا ہوتا ہے اور اس سے ہمارے جسم کو طاقت بھی ملتی ہے  تم چپس بسکٹ کیوں کھاتے ہو امی کہتی ہے گھر کا لنچ زیادہ مزے کا ہوتا ہے  علی نے کہا میری آپی کہتی ہیں کہ انڈے سے بدبو آتی ہے،مگر یہ تو اچھا ہے  عفان نے کہا میری دادو کہتی ہیں سب کچھ کھانا چاہیے اللہ تعالیٰ نے جو بھی چیز بنائی ہے،اس میں ہمارے لئے فائدہ ہے  یہ سب اللہ کی نعمتیں ہیں  علی نے کہا ہر چیز میں  سبزیوں میں بھی  عفان نے حیرت سے پوچھا جی ہاں ہر سبزی کا الگ فائدہ ہوتا ہے،اور یہ مزے دار بھی ہوتیں ہیں  مگر کتنی عجیب سی شکل ہوتی ہے پکی ہوئی سبزی کی،امی پکاتی بھی ہیں تو ہم نہیں کھاتے،بلکہ برگر یا پیزا منگوا لیتے ہیں  تم نے کبھی چکھی بھی ہے  علی نے پوچھا نہیں بھئی  عفان نے منہ بنا کر کہا اچھا ایسا کرنا آج اگر گھر میں پکی ہو تو چکھ کر دیکھنا  کیونکہ میں تو سب سبزیاں شوق سے کھاتا ہوں،تب ہی تو مجھے پتا چلتا ہے کہ وہ کیسی ہے  کہہ تو تم ٹھیک ہی رہے ہو،چکھنا تو چاہیے  عفان نے کچھ سوچتے ہوئے کہا  عفان گھر گیا تو گوبھی،گوشت پکا تھا اور ساتھ ہی اس کے پسند کے فرائز بھی  امی  میں آنکھیں بند کر کے کھانا کھا سکتا ہوں  اس نے پوچھا تو امی نے کہا،کھا تو سکتے ہو،مگر اللہ کے نزدیک یہ اچھی بات نہیں ہے  ایک نوالہ تو کھا سکتا ہوں نا  کیا بات ہے عفان  امی نے پوچھا آپ ایسا کریں کہ مجھے گوبھی کا ایک نوالہ کھلا دیں  میں آنکھیں بند کر کے چکھوں گا  عفان نے کہا تو امی نے مسکرا کر اس کے منہ میں گوبھی،گوشت کا نوالہ ڈالا اور اس کو دیکھنے لگیں  عفان آنکھوں پر ہاتھ رکھ کر آہستہ آہستہ نوالہ کھاتا گیا اور ایک نوالہ اور مانگا اب اس نے آنکھیں کھول لیں تھیں  اچھی ہے گوبھی تو  امی اب میں سب چیزیں چکھا کروں گا  بس آپ اسی طرح مجھے دو نوالے ضرور دیا کریں  پھر میری عادت ہو جائے گی عفان نے گوبھی کھاتے ہوئے کہا تو امی نے خوش ہو کر کہا  ان شاء اللہ،میرا بیٹا صرف چکھے گا ہی نہیں بلکہ کھائے گا بھی  آپی جو خاموشی سے یہ سب دیکھ رہی تھیں،انہوں نے امی سے کہا،امی ایک نوالہ مجھے بھی  اور آنکھیں بند کر کے منہ کھول دیا اور امی نے ایک نوالہ ان کے منہ میں بھی ڈال دیا عفان چپکے چپکے ہنسنے لگا  تو پیارے بچوں  آپ بھی اللہ تعالیٰ کی نعمتوں کا شکر ادا کر کے کھایا کریں  کیونکہ اللہ نے اپنی ہر نعمت میں ہمارے لئے فائدہ رکھا ہے  
نذیر انبالوی  امتیاز کچھ پریشان دکھائی دے رہا تھا  وہ کمپیوٹر کے سامنے تو بیٹھا تھا،مگر کی بورڈ پر اس کی اُنگلیاں حرکت نہیں کر رہی تھیں  وہ کسی گہری سوچ میں گم تھا  نعمان کو معلوم ہو گیا تھا کہ امتیاز کسی وجہ سے پریشان ہے  دونوں ایک دفتر میں برسوں سے اکٹھے کام کر رہے تھے  نعمان اپنی کرسی سے اُٹھا  امتیاز نے نعمان پر نگاہ ڈالی،لیکن زبان سے کچھ کہا نہیں  امتیاز بھائی  کیا پریشانی ہے  نعمان نے اس کے کندھے پر ہاتھ رکھا  پریشانی صرف میرے لئے نہیں،ہم سب کے لئے ہے،توصیف صاحب کا تبادلہ ہمارے دفتر میں کیا جا رہا ہے  امتیاز کی بات سن کر نعمان نے دہرایا توصیف صاحب  لو بھئی سب گئے کام سے  امتیاز نے کہا اب صرف اور صرف تنخواہ میں گزر بسر کرنی پڑے گی  جاری ہے  توصیف صاحب ابھی جہاں کام کر رہے ہیں،وہاں کے نائب قاصد سے لے کر اوپر تک سبھی ناخوش اور پریشان ہیں  توصیف صاحب نہ خود رشوت لیتے ہیں اور نہ کسی دوسرے کو ایسا کرنے دیتے ہیں  میں یہی سوچ سوچ کر پریشان ہو رہا ہوں کہ اب گھر کیسے چلے گا،تنخواہ تو چند دنوں ہی میں ختم ہو جاتی ہے  توصیف صاحب کے آنے سے پہلے ہی دفتر کے تمام لوگ ان کے بارے میں طرح طرح کی باتیں بنانے لگے تھے  رشوت لینے والے پریشان اور حلال روزی کمانے والے بہت خوش تھے  توصیف صاحب جب پہلے دن دفتر آئے تو انھوں نے کارکنوں کے ساتھ ایک مختصر سی ملاقات کی اور اس بات پر زور دیا کہ سب لوگ ایمانداری اور خلوصِ نیت سے کام کریں گے  ہر کام اہلیت کی بنیاد پر ہو گا  کام کرنے کے لئے رشوت نہیں لی جائے گی  توصیف صاحب نے اپنی کہی ہوئی باتوں پر سختی سے عمل بھی کروایا  اپنی فائلیں بغل میں دبائے آنے والے پہلے جہاں ہر قدم پر پریشان ہوتے تھے،اب وہ بہت خوش تھے  ان کا ہر کام آسانی سے ہو رہا تھا  ہاں وہ لوگ پریشان تھے،جو پہلے رشوت دے کر اپنا ناجائز کام کروا لیتے تھے،مگر اب ایسا ہونا ممکن نہ تھا  ایک بڑی کمپنی کے منیجر شیراز نے فائل امتیاز کے سامنے رکھی تو اس کا خیال تھا کہ پہلے کی طرح آسانی سے اس پر دستخط ہو جائیں گے  امتیاز نے فائل کے صفحات اُلٹ پلٹ کر دیکھے اور شیراز کو غور سے دیکھتے ہوئے بولا فائل نامکمل ہے،سڑک بن گئی ہے،مگر اس میں معائنہ ٹیم کی رپورٹ نہیں،فائل مکمل کیجیے  شیراز نے بغیر کچھ کہے خاکی رنگ کا ایک لفافہ جیب سے نکال کر امتیاز کے سامنے میز پر رکھ دیا  امتیاز خاکی رنگ کے لفافے سے اچھی طرح واقف تھا  وہ توصیف صاحب کے آنے سے پہلے خاکی لفافے شیراز سے وصول کر چکا تھا،لیکن اب وہ خاکی لفافہ وصول نہیں کر سکتا تھا  اسے فوراً واپس اُٹھا لیجیے شیراز صاحب  اب دفتر کے حالات پہلے جیسے نہیں رہے  امتیاز نے اِدھر اُدھر دیکھتے ہوئے راز دانہ انداز میں شیراز کو سمجھایا  دفتر کے حالات،میں سب سمجھتا ہوں،اب دام بڑھانا پڑیں گے،اب میں براہِ راست توصیف صاحب سے بات کروں گا  شیراز نے مسکراتے ہوئے فائل امتیاز سے لے لی  کچھ دیر بعد وہ توصیف صاحب کے سامنے بیٹھا تھا  فائل کا تفصیلی جائزہ لینے کے بعد انھوں نے کہا امتیاز ٹھیک کہتا ہے،فائل مکمل نہیں،فائل مکمل کیجیے،تب تشریف لائیے،جب فائل مکمل ہو گی تو میں دستخط کر دوں گا  آپ ابھی دستخط کر دیں گے تو مہربانی ہو گی  شیراز نے لفظ مہربانی پر زور دیتے ہوئے کہا  میں نامکمل فائل پر دستخط نہیں کر سکتا،وقت ضائع مت کیجیے،مجھے اور بھی بہت سے کام کرنے ہیں  اگر کچھ دے دلا کر بات بن جائے تو  توصیف صاحب کی بات سن کر شیراز نے دبے دبے لفظوں میں کہا  اب آپ یہاں سے تشریف لے جائیں تو مناسب ہو گا  توصیف صاحب کے چہرے پر غصہ دیکھ کر شیراز سمجھ گیا کہ اس کا کام نہیں ہو گا  وہ فائل اُٹھا کر کمرے سے باہر گیا تو توصیف صاحب نے میز کی دراز سے ایک سبز جلد والی ڈائری نکالی  انھوں نے اس کا ایک ایک صفحہ غور سے پڑھا  ہر صفحے پر ایک ہی جملہ موٹے موٹے الفاظ میں لکھا تھا  وہ ڈائری کے اوراق پلٹتے ہوئے مقررہ دن کے صفحے پر پہنچے  اس صفحے پر بھی انھوں نے وہی جملہ لکھا جو وہ شروع دن سے لکھتے آ رہے تھے  سبز روشنائی سے وہ جملہ لکھ کر ان کی آنکھوں میں چمک سے آ گئی تھی  ایک دن توصیف صاحب معمول کے مطابق اپنے کاموں میں مصروف تھے کہ محکمہ انسدادِ بدعنوانی کے اہلکار اجازت لے کر ان کے کمرے میں داخل ہوئے  اہلکاروں کے ساتھ شیراز بھی تھا  اہلکاروں میں سے اختر نامی ایک افسر نے اپنا تعارف کروایا تو توصیف صاحب نے پوچھا جی فرمائیے،میں آپ کی کیا خدمت کر سکتا ہوں  ہم معذرت چاہتے ہیں  ہمیں آپ کے دفتر کی تلاشی لینے کا حکم ملا ہے  اختر صاحب نے توصیف صاحب کو گھورتے ہوئے جواب دیا  میرے دفتر کی تلاشی،مگر کیوں  توصیف صاحب کے لہجے میں پریشانی کی جھلک تھی  شیراز صاحب میرے ساتھ ہیں  ان کا کہنا تھا کہ آپ نے ان سے ایک بل پاس کرنے کے لئے ایک لاکھ روپے رشوت لی ہے  اختر صاحب کی بات سے شیراز کے چہرے پر مسکراہٹ آ گئی تھی  توصیف صاحب کا نائب قاصد فرحان بھی وہیں موجود تھا  شیراز بار بار اسے معنی خیز انداز میں دیکھ رہا تھا  یہ شخص جھوٹ بول رہا ہے،میں نے ایسا کچھ نہیں کیا  آپ بڑے شوق سے میرے دفتر کی تلاشی لے سکتے ہیں  توصیف صاحب کے اتنا کہنے کی دیر تھی کہ ایک اہلکار شہباز آگے بڑھا،اگلے ہی لمحے وہ میز کی دراز کھول کر پیسے تلاش کرنے لگا  وہاں سے کچھ نہ ملا  میں نے شیراز سے پیسے نہیں لیے،اس کی فائل مکمل نہیں تھی،اس لئے میں نے دستخط نہیں کیے تھے  یہ شخص سراسر مجھ پر الزام لگا رہا ہے،یہ جھوٹا ہے  توصیف صاحب بولے  اگر آپ ہمارے ساتھ تعاون کریں گے تو آپ کے لئے آسانی ہو گی جناب  ایک لاکھ روپے خود ہی نکال کر دے دیجئے  اختر صاحب نے عاجز آ کر کہا  ایک لاکھ روپے توصیف صاحب کے پاس نہیں،یہ روپے میرے پاس ہیں  نائب قاصد فرحان نے یہ کہہ کر اپنی جیب سے ایک خاکی لفافہ نکال کر میز پر رکھ دیا  واہ،بہت خوب،آپ نے نائب قاصد کو بھی اپنے ساتھ ملایا ہوا ہے،آپ کا کھیل ختم ہو گیا ہے  نہیں،کھیل ختم نہیں ہوا  یہ روپے مجھے شیراز نے دیے تھے،جو مجھے توصیف صاحب کے دفتر آنے سے پہلے ان کی میز کی دراز میں رکھنا تھے  اس کام کے لئے مجھے دس ہزار روپے الگ دیے گئے تھے  میں شیطان کے بہکاوے میں آ گیا تھا،مگر ایسا کر نہیں سکا  فرحان نے تفصیل سے بتایا  شیراز نے جب دیکھا کہ بازی پلٹ گئی ہے تو اس نے بہانہ کر کے وہاں سے نکل جانے کی کوشش کی  وہ باہر جانے لگا تو فرحان نے مضبوطی سے اس کا بازو پکڑ لیا  تم نے یہ خاکی لفافہ توصیف صاحب کی میز کی دراز میں رکھا کیوں نہیں  اختر صاحب نے سوال کیا  میں یہ خالی لفافہ میز کی دراز میں رکھنے آیا تھا،میں نے دراز کھولی تو اس میں سبز رنگ کی ڈائری رکھی تھی  میں ڈائری اُٹھا کر خاکی لفافہ رکھنے لگا تو ڈائری زمین پر گر گئی  میں نے کھلی ڈائری پر لکھا ہوا ایک جملہ پڑھا تو ہل کر رہ گیا  میں نے ڈائری میز پر رکھی اور اس کے ورق پلٹتا رہا  ہر صفحے پر ایک ہی جملہ لکھا ہوا تھا اے پیارے وطن  میں نہ خود تجھے نقصان پہنچاؤں گا اور نہ کسی اور کو نقصان پہنچانے دوں گا  میں ڈائری کے صفحات پلٹتا رہا اور یہ جملہ پڑھتا رہا  یہ جملہ پڑھ کر میں اپنی ہی نظروں میں گر گیا  میرے ضمیر نے گوارا نہیں کیا کہ توصیف صاحب جیسے فرشتہ صفت انسان کے لئے مشکلات پیدا کروں  میں بھٹک گیا تھا،مگر توصیف صاحب کا لکھا ہوا جملہ مجھے سیدھی راہ پر لے آیا ہے  یہ کہتے ہوئے فرحان کے آنسو بہنے لگے  اختر صاحب نے شیراز کو دیکھا  وہ سر جھکائے کھڑا تھا  دودھ کا دودھ پانی کا پانی ہو گیا تھا  شہاز نے شیراز کو اپنی گرفت میں لے لیا تھا  فرحان کو محکمے کے ساتھ تعاون کرنے کی وجہ سے معاف کر دیا گیا  توصیف صاحب جہاں اس بات سے خوش تھے کہ ان کے لکھے ایک جملے نے فرحان کو وطن دشمن سے محبِ وطن بنا دیا تھا،وہاں انھیں یہ خوشی بھی حاصل ہوئی تھی کہ ان کی وطن دوستی پر کوئی دھبہ نہیں لگا تھا  
ثانی زہرا  احمد آٹھویں جماعت کا ہونہار طالب علم تھا  تعلیم کے ساتھ وہ اپنے دوستوں،پڑوسیوں اور ہم جماعت ساتھیوں کے ساتھ بھی اخلاق سے پیش آتا اور اپنے غریب دوستوں کو بھی ہر طرح سے مدد کرتا  گھر میں اس کی 14 ویں سالگرہ تھی  احمد کے ماموں سلے سلائے کپڑوں کے تاجر تھے  انھوں نے احمد کی سالگرہ پر اسے دو بہترین قسم کے سوٹ تحفے میں دیے تھے  احمد نے ایک تو سلوانے کے لئے اپنے پاس رکھ لیا اور دوسرا سوٹ اس نے اپنے کسی غریب ہم جماعت کو تحفے میں دینے کے ارادے سے رکھا تھا،لیکن اس کی سمجھ میں نہیں آ رہا تھا کہ وہ کس ساتھی کو تحفہ دے  ایک دن احمد نے اپنے اسکول میں استاد سے مشورہ کیا  استاد نے احمد سے کہا شاباش بیٹا  ایسا کرنا کل سوٹ لے آنا،ہم کوئی نہ کوئی راستہ نکال لیں گے  جاری ہے  اگلے دن احمد سوٹ لے آیا  استاد نے اس بات کا ذکر کلاس میں موجود بچوں سے کیا اور کہا سب بچے اپنے اپنے نام پرچی پر لکھیں اور طے کر کے میز پر موجود اس ڈبے میں ڈال دیں  جس کے نام کی پرچی نکلے گی،اسے یہ سوٹ دے دیا جائے گا  سب بچوں نے ایسا ہی کیا اور نام لکھ کر پرچیاں ڈبے میں ڈال دیں  ماسٹر صاحب نے ڈبے کا منہ بند کر کے کئی مرتبہ اُلٹا پلٹا اور پھر احمد سے کہا بیٹا  چونکہ پرچی پر آپ کا نام نہیں ہے،اس لئے قرعہ اندازی آپ ہی کے ہاتھوں ہو گی  احمد اپنی جگہ سے اُٹھا اور ایک پرچی نکال کر استاد کو تھما دی  تمام بچے انتظار میں تھے کہ کس کا نام نکلتا ہے  استاد نے پرچی کھولی تو وہ حسن کے نام کی نکلی  استاد نے حسن کی طرف دیکھ کر کلاس میں موجود بچوں کا بتایا کہ یہ سوٹ حسن کو دیا جائے  پرچی حسن کے نام کی نکلی ہے  یہ سن کر پوری کلاس نے نہایت جوش اور خوشی سے تالیاں بجائیں جیسے کہ ان کا ہی نام نکلا ہو  استاد نے سوٹ حسن کو دیا،مگر استاد کو شک ہوا کہ تمام بچے حسن کا نام آنے پر اتنے خوش کیوں تھے  استاد نے ڈبے سے دوسری پرچی نکال کر چیک کی تو اس پر حسن کا نام لکھا  اس طرح استاد نے تمام پرچیاں کھو لیں  کلاس کے سب بچوں نے حسن کا ہی نام لکھا تھا،کیونکہ چند روز پہلے ہی حسن کے گھر ڈاکا پڑا تھا  ڈاکو سب کچھ لوٹ کر لے گئے تھے اور سب گھر والے پریشان تھے،اس لئے سب بچوں نے حسن کا نام لکھا،کیونکہ وہ اس سوٹ کا دوسرے بچوں سے زیادہ حق دار تھا  
نازیہ آصف  یہ ان دنوں کی بات ہے جب پہلی جنگ عظیم اور سپینش فلو کو اپنی تمام تر سفاکیوں اور ہولناکیوں سمیت خشکی کے اس قطعے سے رخصت ہوئے چار سال بیت چکے تھے  کھیتوں میں سرسوں پھول رہی تھی اور جاڑے کی آمد آمد تھی  جب میری دادی جان اس دنیا میں تشریف لائیں باقی کہانی انھیں کی زبانی سنیے  دو بھائیوں کے بعد پانچ بہنوں میں میرا تیسرا نمبر تھا  میرے میاں جی فجر کے بعد گھر آتے تو ہم بہن بھائیوں کو ماں جی کے پاس بیٹھ کر قرآن پڑھتے دیکھتے،تو ہم سب کے لئے عمر دراز کی دعا فرماتے  مجھے انھیں کی دعائیں لگی ہیں  جو میں آج آپ سب کے درمیان بیٹھ کر اپنی آپ بیتی سنا رہی ہوں  ہوش سنبھالا تو ماں کی آواز پہچاننے کے بعد جو دوسری آواز پہچانی،وہ آٹا پیسنے والی ہتھ چکی تھی  جاری ہے  رضائی میں دبکے دوسرے کمرے سے چکی کی آواز گھرر گھرر سنتے،ساتھ میں دھیمے سروں کلام باہو کی آواز بھی آ رہی ہوتی  جس کا مطلب تو کچھ سمجھ میں نہیں آتا مگر سُر بہت بھلے معلوم ہوتے  یہ ہماری بے جی میری دادی کی اماں جان تھیں،جو ہمارے جاگنے سے پہلے گندم پیس کر آٹا بناتیں،جس سے ہمارے لئے روٹی بنائی جاتی تھی  ذرا ہوش سنبھالا تو فجر کے وقت بے جی کے ساتھ چکی چلانا اور شام کے کھانے کے بعد دیے کی لو میں چرخہ کاتنا سیکھا  ایک بڑا بھائی فوج میں چلا گیا  میری بے جی اسے یاد کرتے کرتے دنیا سے چلی گئیں  پھر ایک وقت وہ بھی آیا کہ مجھے یہ سب چھوڑ کر سسرال آنا پڑا  جہاں آئے ہوئے مجھے ابھی تیسرا دن تھا کہ میری ساس کا انتقال ہو گیا اور یوں میں پہلی بار جو سسرال آئی تو پورے ڈیڑھ ماہ بعد واپس میکے جا پائی  میرے سسرال میں بزرگوں کے مرنے پہ بڑی روٹی کرنے کا رواج تھا،جس کا مطلب تھا کہ سالن روٹی کے ساتھ حلوہ یا کوئی میٹھا بھی بنایا جائے گا  یوں مجھے ایک رات میں ایک بوری گندم پیسنے کا بھی اتفاق ہوا  اس پسی ہوئی گندم کو چھان کر باریک آٹے سے روٹی اور قدرے موٹے آٹے میں گڑ اور دیسی گھی ڈال کر حلوہ بنایا گیا  تب کسی شادی،غمی پہ بلائے گئے مہمان تین دن رکتے تھے  ہم نے بھی تین دن مہمانوں کی اسی حلوے سے خدمت کی  اللہ کی کرنی تھی کہ میری چکی پیسنے کی مہارت و مشقت نے مجھے سسرال میں بڑا نام کمانے کا موقع دے دیا  میری ساس کے مرنے کے بعد میرے میاں اور سسر میرا بہت خیال کرتے،کہ تین دیواروں سمیت گھر میں سب مرد تھے اور پورے گھر کی ذمہ داریاں مجھ پہ آن پڑی تھیں  گھر میں رزق کی خیر و برکت تھی اور لوگ سادہ تھے  میرے سسر کہتے رابی پتر پیتل کے بڑے پیالے میں دودھ پیا کر،سارے گھر کی ذمہ داری ہے تجھ پہ،صحت مند رہو  آج بھی میری صحت کا راز وہ مثبت رویے اور سادہ خوراک ہی ہے  مجھے پہلا صدمہ اس وقت پہنچا،اور جب میرا پلوٹھی کا بیٹا فوت ہو گیا یہ وہ وقت تھا جب ہمارا ہندوستان دوسری جنگ عظیم کا حصہ بن چکا تھا،اور میرا دوسرا بھائی بھی جنگ میں شامل ہو گیا تھا  صابن اور اناج کی کمی ہو گئی تھی  گندم وافر مقدار میں نہیں اگتی،تو باجرے اور مکئی کے علاوہ کئی وہ اجناس جو آج کل کی خواتین گندم سے چن کر باہر پھینک دیتی ہیں،ہم ان میں نمک مرچ شامل کر کے ان کی بھی روٹی بنا لیتے تھے  سارا گاؤں ایک کنبہ تھا پیسہ نہیں تھا،مگر کسی کا کام رکتا نہیں تھا  سب کام کے بدلے کام کرتے تھے  شادی بیاہ پہ سارا گاؤں شامل ہوتا  آجکل کی طرح نہیں کہ صرف لائٹیں دیکھ کر پتہ چلے کہ ہمسائیوں کے گھر شادی ہے  سردیوں کی لمبی راتوں میں خواتین کسی ایک گھر کے بڑے کمرے میں جمع ہو کر رات گئے تک چرخہ کاتتیں رہتیں  چائے کا کسی کو پتہ نہ تھا  پہلی دفعہ چائے ہمارے گاؤں میں حکیم صاحب نے متعارف کروائی،جو وہ پیٹ درد کی صورت میں قہوہ بنا کر پینے کی ہدایت کرتے  میں نے تو جب سے ہوش سنبھالا،بس ایک جنگ پہ دوسری جنگ ہی سوار ہو کر آتی دیکھی تھی  پہلے باپ پھر بھائی  اب یہ جنگ جو حالات لائی،پہلے کبھی نہ دیکھے تھے  صبح عید تھی اور میرے دونوں بیٹے جنگ میں شامل تھے  میرا دل کٹتا تھا  ایسے میں میرا میاں مجھے حوصلہ دیتا  جنگ کے بعد میرا ایک بیٹا واپس آ گیا تو دوسرا انڈیا کی قید میں چلا گیا  وقت گزرتا رہا  گھروں کے گرد چار دیواریاں بن گئیں،ہر گھر میں نلکے لگ گئے،ایک دوسرے کے گھر سے ایک انگارہ لے کر آگ سلگانے یا جلانے کا دور ختم ہوا  ماچسیں عام ہو گئیں  عورتوں نے چرخہ کاتنے کی جگہ سلائیوں سے سویٹر بنانے اور کپڑوں پہ کڑھائیاں شروع کر دیں  ہمارے گھر میں بھی ریڈیو آ چکا تھا  جب جنگی قیدیوں کی واپسی کی خبریں نشر ہونا شروع ہوئیں،تو ہمارے گاؤں کے علاوہ آس پاس کے گاؤں کے وہ لوگ جن کے بیٹے قیدی تھے ہمارے گھر اپنے بیٹے کی آمد کی تاریخ اور دن سننے آ جاتے  میرا ان کا دکھ سانجھا تھا  پھر ایک دن میرا بیٹا بھی چار سال بعد رہائی ملنے پہ واپس آ گیا  زندگی ایک بار پھر سے مسکرا اٹھی تھی  میں نے اپنے بچوں کو جہاں تک ممکن ہوا،انھیں تعلیم دلائی،اللہ پاک نے مجھے ان کے فرائض کی ادائیگی سے بھی سبکدوش فرمایا  اب زندگی کا ایک نیا دور شروع ہوا ہم نانا نانی اور دادی بن گئے  میرے گھر میں ایک بار پھر سے بچوں کی قلقاریاں گونجنے لگیں  اب اپنے پوتوں پوتیوں کو آنگن میں ہنستا کھیلتا دیکھ کر مجھے اپنے بچوں کا بچپن یاد آتا ہے تو کبھی اپنے بہن بھائی آس پاس دیکھنے لگتے ہیں  مجھے ایک صدمہ آج سے چند سال پیشتر پہنچا جب میرا ساتھی مجھے ہمیشہ کے لئے چھوڑ کر چلا گیا،اور یوں میں ہم دونوں کے لگائے گئے اس گلشن میں میں تنہا رہ گئی  اپنے گھر کے آس پاس دیکھتی ہوں تو میری ساری ہمجولیاں رخصت ہو چکی ہیں سب کے آنگن سونے لگتے ہیں اور کبھی کبھار خود کو بہت تنہا بھی محسوس کرتی ہوں  مگر پھر اپنی ہی قسمت پہ ناز کرتی ہوں کہ اللہ پاک نے مجھے عمر دراز عطا فرمائی اور میں اپنے آنگن میں اپنی تیسری نسل پھلتی پھولتی دیکھ رہی ہوں  یوں یہ گزشتہ ایک صدی کا قصہ تمام ہوتا ہے  
خالدہ یوسف  بوائز اینڈ گرلز اٹینشن پلیز  عائزہ نے اپنے موبائل فون پر نظریں جمائے بڑے موڈ میں کہا تو سب لڑکے لڑکیاں اس کی طرف متوجہ ہو گئے  ایک زبردست ایس ایم ایس ہے،سُنیے گا  ، سب نے ایک ساتھ نعرہ لگایا تو عائزہ نے کمال شوق سے ایس ایم ایس پڑھ کر سنانا شروع کیا  پورا گروپ ہمہ تن گوش تھا  ایک گھوڑے اور گدھے میں تکرار ہو رہی تھی کہ میں انسان کے لئے زیادہ کارآمد ہوں  دونوں ایک دوسرے سے بڑھ چڑھ کر دلائل دے کر ثابت کرنے کی کوشش کر رہے تھے کہ وہ زیادہ کارآمد ہے  دونوں بالآخر بی لومڑی کے پاس پہنچے  لومڑی بھی ان دونوں کا فیصلہ کرنے میں ناکام رہی تو تینوں بندر کے پاس گئے کہ بندر کی عقلمندی پر تینوں کو اعتماد تھا  جاری ہے  مگر  اب فیصلہ شیر کے ہاتھ میں ہے  سوچ سمجھ کر فیصلہ کر  عائزہ چپ ہوئی اور کمرہ فلک شگاف قہقہوں سے گل و گلزار بن گیا  اب سب ہی اپنے اپنے موبائلز کے کھولے باری باری مزے لے لے کر ایس ایم ایسا سنا رہے تھے  محفل کشت زعفران بنی ہوئی تھی  گرمیوں کی چھٹیوں میں سب کزنز بڑے تایا ابا کے گھر جمع تھے اور چھٹیوں کا خوب لطف اُٹھا رہے تھے  چاروں بھائیوں کی اولاد پوری پوری مغرب کے رنگ میں رنگی ہوئی تھی  تایا ابا اور تائی اماں البتہ اس مغرب زدہ نسل سے بیزار رہتے تھے لیکن چونکہ خود بے اولاد تھے اس لئے بھائیوں کی اولاد کو ٹوکتے ہوئے گھبراتے تھے مبادا ناراض نہ ہو جائیں اور یہاں آنا ہی چھوڑ دیں جبکہ یہ میاں بیوی ان دنوں کا سال بھر انتظار کرتے تھے اور پھر سال بھر ان دنوں کی یاد میں باتیں کرتے گزار دیتے تھے لیکن آج تو تائی اماں کے صبر کا پیمانہ لبریز ہو گیا تھا  انہوں نے بچوں کا یہ روپ دراصل دیکھا ہی پہلی بار تھا ورنہ تایا ابا اور تائی اماں کے سامنے بچے بہت لئے دیے رہتے تھے  بچوں کی یہ باتیں تائی اماں نے کمرے سے ملحقہ برآمدے میں بیٹھ کر سنی تھیں  وہ وہاں بیٹھ کر اپنی کیاری سے توڑی ہوئی بیلے کی کلیوں سے کنگن اور مالا پرور ہی تھیں کہ ان کی دیورانیوں کو ان کا یہ تحفہ بہت پسند تھا  وہ اپنے کام میں مگن بچوں کی یہ لاحاصل گفتگو سن رہی تھیں جبکہ بچے ان کی موجودگی سے بے خبر تھے  تائی اماں اندر آئیں تو بچے یکدم چپ ہو گئے کہ مغرب زدہ ہونے کے باوجود بزرگوں کے ادب احترام سے نابلدنہ تھے  بچوں کو اپنی طرف متوجہ پا کر تائی اماں بڑے رسان سے گویا ہوئیں  بچوں میں کافی دیر سے تم لوگوں کی باتیں سن رہی ہوں لیکن مجھے بے حد افسوس ہوا کہ تم لوگ اپنا قیمتی وقت بیکار کی باتوں میں ضائع کر رہے ہو  محض دل لگی کے لئے  لیکن تائی اماں ہم تو بے ضرر سے ایس ایم ایس ایک دوسرے سے شیئر کر رہے ہیں  اخلاقیات کے دائرے میں رہ کر  زعیم نہایت ادب سے گویا ہوا  بالکل،بیٹا میں متفق ہوں تمہاری اس بات سے  لیکن وہ کیا ہے کہ ہم جس دین کے پیروکار ہیں وہ ہمیں ان فضولیات سے بچنے کا حکم دیتا ہے  ہمارے آقا کا ارشاد مبارک کا مفہوم ہے انسان کے ایمان کی خوبی بے فائدہ چیزوں کو چھوڑ دینے میں ہے اللہ تعالیٰ نے انسان کو اشرف المخلوقات بناتا ہے  انسان اس دنیا میں آخرت کمانے کے لئے آیا ہے لہٰذا اپنے رب کو راضی کرنے کے لئے اور جنت کی نعمتوں کو حاصل کرنے کے لئے اور درجات کو بلند کرنے کے لئے ہمیں اپنے ایک ایک سانس کو قیمتی بنانا ہے  یہ دنیا دار العمل ہے اور ہمیں اس مہلت سے فائدہ اُٹھانا ہے نہ کہ خرافات میں ضائع کرنا ہے  عمر کی پونجی کو قیمتی جانو اور اسے اپنی اور نوع انسانی کی فلاح کے لئے خرچ کرو  اس حدیث کی رو سے مسلمان کی صرف یہ ذمہ داری نہیں کہ گناہوں سے بچے بلکہ گناہوں کے ساتھ بیکار اور فضول کاموں سے بھی بچنا بے حد ضروری ہے  فضول کام اور فضول بات وہ کہلاتی ہے جس سے دین و دنیا کا کوئی فائدہ نہ ہو یعنی فضول بات اور فضول کام میں گناہ نہ بھی ہو تو یہ کیا کم ہے کہ اتنے وقت میں جو آخرت کی کمائی ہو سکتی تھی اس سے محروم رہ گیا  اللہ تعالیٰ ہمیں وقت کی قدر کرنے کی توفیق عطا فرمائے کہ وقت کی دولت جو عمر کی صورت میں عطا کی گئی ہے اسے ہم توشئہ آخرت بنانے میں لگائیں تاکہ جب میدان حشر میں ہم بارگاہ ایزدی میں حاضر ہوں تو شرمندہ ہونے کے بجائے سرخرو ہوں  سب بچے دم بخود تائی اماں کی یہ ایمان افروز باتیں سن رہے تھے اور تقریباً سب ہی ان کی باتوں کے قائل ہو چکے تھے اور حیران تھے کہ ان کے مما پاپا نے آج تک ایسی باتیں نہ بتائی تھیں  وہ سب اپنے دلوں میں پختہ عہد کر رہے تھے کہ آئندہ وہ اپنے وقت کو کارآمد کاموں میں لگائیں گے تاکہ دین و دنیا میں ان کا بھلا ہو  
سعد عثمان طارق، اسلام آباد  ایک چھوٹی سی ریاست پر ایک بادشاہ حکومت کرتا تھا  اسے شکار کھیلنے کا بہت شوق تھا  ایک روز بادشاہ اپنے سپاہیوں کے ساتھ شکار کھیلنے نکلا  راستے میں اسے ایک آدمی نظر آیا جو لکڑیاں کاٹ رہا تھا  قریب ہی ایک گدھا بندھا ہوا تھا اور ایک جھونپڑی بھی نظر آ رہی تھی  بادشاہ یہ دیکھ کر بہت حیران ہوا کہ اس غریب کی جھونپڑی بہت چھوٹی تھی اور اس میں صرف ایک آدمی ہی لیٹ سکتا تھا  بادشاہ کچھ دور تک گیا تو اچانک تیز آندھی اور طوفان شروع ہو گیا  بادشاہ کے سپاہیوں نے فوراً اسے واپس جانے کا مشورہ دیا،لیکن بادشاہ نے کہا کہ تم سب واپس چلے جاؤ،میں تو اس آدمی کی جھونپڑی میں رات گزاروں گا  یہ سن کر تمام سپاہی حیرت زدہ رہ گئے  جاری ہے  ایک نے کہا کہ بادشاہ سلامت اس جھونپڑی میں مشکل سے ایک آدمی رہ سکتا ہے  آپ ہمارے ساتھ واپس اپنے محل میں چلیں،مگر بادشاہ اپنی بات پر قائم تھا  اس نے کہا کہ تم سب کل صبح سویرے یہاں آ جانا  میں یہ دیکھنا چاہتا ہوں کہ غریب آدمی اپنی زندگی کیسے گزارتا ہے  چنانچہ جب اس کے تمام سپاہی واپس چلے گئے تو بادشاہ اس آدمی کی جھونپڑی میں پہنچ گیا  وہ آدمی بہت خوش مزاج اور مہمان نواز تھا،اس نے بادشاہ کا بھرپور استقبال کیا  اسے گرم دودھ پیش کیا جو اس کی پالتو بکری کا تھا  پھر اس نے بادشاہ کو کچھ پیاز کے ساتھ ایک سوکھی روٹی دی،جو بادشاہ نے کسی نہ کسی طرح کھا لی  پھر اس نے بادشاہ کے سونے کا انتظام کیا،چونکہ جھونپڑی میں صرف ایک بستر تھا،اس لئے وہ خود باہر گھاس پر اپنے گدھے کے قریب سویا اور بادشاہ کو بستر پر لٹا دیا  پوری رات بادشاہ کو نیند نہیں آئی،کیونکہ اسے اپنے محل کے نرم بستروں پر سونے کی عادت تھی  صبح اس نے اس آدمی سے پوچھا آخر تم شہر میں کیوں نہیں رہتے  اس آدمی نے کہا بادشاہ سلامت  میرے پاس اتنے پیسے نہیں ہوتے کہ میں شہر کے کرائے برداشت کر سکوں،اس وجہ سے ادھر رہنے پر مجبور ہوں  بادشاہ کو یہ سن کر بہت دکھ ہوا،اس نے فوراً اپنے محل کا ایک کمرا اسے مفت میں دینے کا حکم دیا اور شاہی خزانے سے اس کے لئے ماہانہ وظیفہ بھی جاری کروا دیا  
حماد سلطان  ایک دفعہ کا ذکر ہے کہ ایک بطخ دریا کے کنارے رہتی تھی  وہ بیچاری ہمیشہ بیمار رہتی تھی  ایک دن اس کی طبیعت زیادہ خراب ہو گئی تو وہ ڈاکٹر کے پاس گئی  ڈاکٹر نے اسے بتایا کہ تمہاری بیماری ایسی ہے کہ تم جلد مر جاؤ گی  اسے یہ سن کر صدمہ ہوا کیونکہ اس کے پاس ایک انڈا تھا  اسے ڈر تھا کہ اگر میں مر گئی تو اس انڈے کا کیا ہو گا،جس کے خول سے جلد ہی بچہ نکلنے والا تھا اور پھر اس بچے کو کون سنبھالے گا،لہٰذا وہ اپنے سب دوستوں کے پاس گئی جو جنگل میں رہتے تھے  اس نے اپنے دوستوں کو اپنی ساری کہانی سنائی لیکن انہوں نے مدد کرنے سے انکار کر دیا  بیچاری بطخ نے ان کی کافی منتیں کیں کہ خدا کے لئے تم لوگ مرنے کے بعد میرے بچے کو اپنے پاس رکھ لینا لیکن کسی نے اس کی بات نہ مانی  جاری ہے  بیچاری بطخ بھی کیا کرتی  اس کے ذہن میں خیال آیا کہ کیوں نہ میں بھائی مرغے کے پاس جاؤں،وہ ضرور میری مدد کرے گا،لہٰذا وہ مرغے کے پاس گئی اور اسے سارا قصہ سنایا  مرغ بھائی  آپ میرے بچے کے ماموں جیسے ہو پلیز آپ ہی میرے بچے کو اپنے پاس رکھ لینا  مرغا بولا  میں تمہارے بچے کو رکھ لیتا لیکن میری بیگم مرغی یہ بات نہیں مانے گی،لہٰذا مجھے بہت افسوس سے کہنا پڑ رہا ہے کہ میں یہ کام نہیں کر سکتا مجھے معاف کر دینا  بطخ ادھر سے مایوس ہو کر اپنے گھر واپس آ گئی اور سوچنا شروع کر دیا کہ اب کیا کیا جائے  اچانک اس کے ذہن میں ایک ترکیب آئی اور اس نے موقع ڈھونڈ کر یہ کام انجام دے دیا اور خود جا کر ایک درخت کے کنارے بیٹھ گئی  بطخ کی طبیعت بگڑ گئی اور ایسی بگڑی کہ وہ وہیں مر گئی  جب مرغی کے بچے انڈوں سے باہر نکلے تو ان میں ایک بطخ کا بچہ بھی تھا  مرغا سب جان گیا تھا کہ بطخ اپنا انڈا آنکھ بچا کر مرغی کے انڈوں کے ساتھ رکھ گئی ہے لیکن اس نے مرغی کو بتانا مناسب نہ سمجھا  مرغی نے کافی شور شرابہ کیا اور بولی میرے بچوں کے ساتھ بطخ کا بچہ نہیں رہے گا  مرغے نے اسے کافی سمجھایا لیکن مرغی نے اس کا کہنا نہیں مانا اور اپنے بچوں کو بھی منع کر دیا کہ بطخ کے بچے سے کسی کو بات نہیں کرنی ہے  سب نے مرغی کی بات مان لی لیکن دو چوزوں نے اپنی ماں کی بات نہ مانی اور وہ جو خود کھاتے تھے  اپنے ساتھ اس بطخ کے بچے کو بھی کھلاتے تھے  مرغی کو بطخ کے بچے سے سخت نفرت تھی ،وہ اسے دیکھنا بھی پسند نہیں کرتی تھی  ایک دن مرغی کے ذہن میں خیال آیا کہ ہم سب مل کر دریا کے کنارے سیر کو جائیں گے  سب واپس آ جائیں گے اور بطخ کے بچے کو وہیں چھوڑ آئیں گے  اس طرح اس سے جان چھوٹ جائے گی  وہ لوگ سیر کو نکلے  وہاں پہنچتے ہی ایک چوزہ دریا کے کنارے چلا گیا اور ڈوبنے لگا  یہ دیکھ کر مرغی زور زور سے چیخنے چلانے لگی،بطخ کے بچے کو تیرنا آتا تھا،اُس نے فوراً دریا میں تیرنا شروع کر دیا اور اس چوزے کو نکال کر باہر لے آیا  مرغی نے جب یہ دیکھا تو اسے اپنے کئے پر کافی شرمندہ ہوئی اور اس نے بطخ کے بچے سے معافی مانگ کر اسے اپنا بیٹا بنا لیا  اس طرح وہ سب ہنسی خوشی رہنے لگے  دیکھا بچو  کیسے بطخ کے بچے نے مرغی کے بچے کو بچایا اور کیسے اس کا بھلا ہوا  اسی لئے تو کہتے ہیں کہ کر بھلا تو ہو بھلا  
تسنیم شریف  آج ایمل کی گڑیا کی شادی تھی  بارات بس آنے ہی والی تھی  گڑیا کی جدائی کا سوچ سوچ کر ایمل کے ہاتھ پاؤں پھول رہے تھے  اس کی تمام سہیلیاں گھر میں جمع تھیں اور ڈھولک بجا کر شادی کے گیت گا رہی تھیں  ایمل نے ان سب پر ایک نظر ڈالی اور باورچی خانے کی راہ لی،جہاں سے اُٹھتی خوشبوئیں بتا رہی تھیں کہ کھانے کی تیاری مکمل ہے  امی  بریانی پک گئی  ایمل نے پوچھا  امی نے مسکرا کر کہا ارے میری گڑیا  سب تیار ہے  بریانی اور رائتہ بھی،کسٹرڈ اور شربت بھی  کیا بارات آ گئی  ابھی تو نہیں،فریال نے کہا تھا وہ چھے بجے آئے گی  ابھی اس کی بات مکمل بھی نہیں ہوئی تھی کہ شور بلند ہوا اور وہ بات ادھوری چھوڑ کر باہر کی جانب لپکی  جاری ہے  امی مسکراتے ہوئے پھر کھانے کی جانب متوجہ ہو گئیں  ایمل کی گڑیا کی شادی کا سوٹ امی نے خود سیا تھا  سرخ شرارہ کُرتی اس پر چھوٹا سا دوپٹہ،جس پر لگا گوٹا امی سے پوچھ پوچھ کر ایمل نے خود ٹانکا تھا،پھر جہیز میں اس نے اپنے ہاتھوں سے ماچس کی خالی ڈبیوں سے صوفہ سیٹ بنایا تھا  کترنوں سے بہت سارے سوٹ امی نے سی کر دیے تھے  چھوٹے چھوٹے اسٹیل کے برتن بھی تھے،جو ایمل کو اس کی سالگرہ پر اس کی نانی نے دیے تھے اور سب سے قیمتی تو وہ ہار تھا،جو ابا جان نے جماعت سوم میں اول آنے پر ایمل کو دیا تھا  ایمل چوتھی جماعت میں پڑھتی تھی  وہیں اس کی فریال سے دوستی ہوئی تھی اور آج اسی فریال کے گڈے سے اس کی گڑیا کی شادی تھی  باراتی بھی اس کی ہم جماعت تھیں  ایمل اور اس کی سہیلیوں نے باراتیوں کا استقبال مسکراہٹ اور کھلے بازوؤں سے کیا اور انھیں کمرے میں لا بٹھایا  ایک دفعہ پھر سب ڈھولک پر گیت گانے میں مگن تھیں کہ ایمل کو اُداس دیکھ کر فریال اس کے پاس آئی واہ ایمل جہیز تو تم نے بہت اچھا دیا ہے،مگر یہ اس صندوق میں کیا ہے  اس میں کہانیوں کی میری کتابیں ہیں تمہارے گھر میں جب گڑیا فارغ ہوا کرے گی تو انھیں پڑھا کرے گی  ایمل نے شرما کر جواب دیا  لو  فریال تو پورے دن تمہاری گڑیا سب کام کروائے گی،اسے فرصت ملے گی تو پڑھے گی نا  حمنہ بولی تو سب ہنسنے لگے  جی نہیں میں کوئی ظالم ساس نہیں ہوں جو اپنی گڑیا سے سارے دن کام کراؤں  میں تو اسے پیار سے رکھوں گی اور یہ اسٹوریز تو ہم مل کر پڑھیں گے  اوہو  اوہو  اوہ  حمنہ نے پھر چوٹ کی  اس سے پہلے کہ فریال کچھ جواب دیتی التمش بھائی نکاح پڑھانے آ گئے  آئے تو وہ نکاح پڑھانے تھے،مگر اس سے پہلے اپنے دوستوں کو پٹی پڑھانا نہیں بھولے تھے کہ جیسے ہی وہ نکاح شروع کریں اور سب کی توجہ ان کی طرف ہو وہ میز پر رکھے چھواروں کا تھال غائب کر دیں  آخر ایمل نے پورے ایک پاؤ چھوارے ابا جان سے منگوائے تھے اور اپنے چھوٹے بھائی کو ایک بھی نہیں دیا تھا،سزا تو ملنی تھی  ساری لڑکیاں خاموش ہو کر بیٹھ گئیں  التمش بھائی نے ٹوپی سر پر اچھی طرح جمائی اور ابھی صرف بسم اللہ ہی پڑھی تھی کہ ایک آواز گونجی ٹھیرو  یہ شادی نہیں ہو سکتی  سب نے دروازے کی طرف دیکھا جہاں رانی غصے میں بھری کھڑی تھی  کیوں  فریال نے پوچھا  کیونکہ پہلے تم نے میری گڑیا کا رشتہ مانگا تھا اور جب میں نے ساری تیاری کر لی تو تم ایمل کے ہاں بارات لے آئیں  میں ایسا ہر گز نہیں ہونے دوں گی  میرا گڈا ہے  میری مرضی میں کسی سے بھی شادی کروں  ویسے بھی تمھاری گڑیا میٹرک فیل ہے اور میرا گڈا ایم اے پاس  فریال نے تنک کر اپنی معلومات کا رعب جھاڑا  اس ایم اے پاس گڈے کی تو ایسی کی تیسی،ٹافیاں تم نے مجھ سے کھائیں،روز اسکول میں میرے ساتھ کھاتی پیتی رہیں اور شادی ایمل کی گڑیا سے  ایسا ہر گز نہیں چلے گا  رانی نے آگے بڑھ کر فریال کے بال پکڑ لیے  فریال نے لات چلائی  فریال کی سہیلیاں اسے چھڑانے آگے بڑھیں تو رانی کی سہیلیوں نے انھیں پکڑ لیا  خوب دھینگا مشتی ہوئی  کسی کے بال نوچے جا رہے تھے تو کسی کی ٹانگ مروڑی جا رہی تھی  کوئی زمین پر پڑی کراہ رہی تھی تو کوئی مکے برسا رہی تھی  یہ دھما چوکڑی سن کر امی اندر آئیں تو ہکا بکا رہ گئیں  ایمل اور اس کی سہیلیاں ایک طرف کھڑی تھر تھر کانپ رہی تھیں  رانی اور فریال ابھی تک گتھم گتھا تھیں  امی کی آواز بھی دونوں کو ہوش میں نہ لا سکی تو انھوں نے آگے بڑھ کر دونوں کو چھڑایا یہ کیا بدتمیزی ہے  انسانوں کی طرح بات کرو  تم دونوں یہی کچھ سیکھنے اسکول جاتی ہو  فریال اور رانی ایک دوسرے کو غصے سے گھورتی رہیں  دیکھیے نا آنٹی  فریال نے پہلے میری گڑیا سے رشتہ کیا تھا  میں نے ہاں بھی کر دی تھی  جب میں نے ساری تیاری کر لی تو ایمل کی گڑیا سے شادی کرنے آ گئی  رانی روتے ہوئے بولی  کیوں بیٹا فریال  جب آپ نے رانی سے بات طے کر رکھی تھی تو ایمل کو رشتہ کیوں دیا  آنٹی  میرا گڈا ہے،میری مرضی میں کسی سے بھی شادی کروں،میں نے وہ رشتہ توڑ دیا  سچ سچ بتاؤ نا کہ ایمل کی کہانی کی کتابیں اور کھلونے دیکھ کر تمہاری رال ٹپک پڑی  اسی لالچ میں تم نے ایمل کو رشتہ دیا ہے  رانی چلائی تو فریال کو غصہ آ گیا  اس نے ایک بار پھر رانی کے بال پکڑ لیے  پھر سے ہاہا کار مچ گئی  امی نے فریال کو قابو میں کیا اور زبردستی اسے ایک کرسی پر بٹھایا اور اس کے دونوں ہاتھ پکڑ کر خفگی سے کہا اک تو چوری اوپر سے سینہ زوری  بھلا انسان وہ ہے جو اپنی زبان کا پاس رکھے اور وعدے کی پاس داری کرے  رشتہ طے کرنا بھی ایک طرح کا عہد ہی ہے  ایک تو وعدہ خلافی کی دوسرے جھگڑا بھی کرتی ہو  چلو جاؤ اپنے گھر اب یہ شادی واقعی نہیں ہو سکتی  امی نے فریال کو ڈپٹ کر اس کے دونوں ہاتھ چھوڑے اور اسے دروازے کا راستہ دکھایا  فریال غصے میں کھولتی ہوئی اُٹھی  رانی کو دیکھ کر منہ پر ہاتھ پھیرا اور اپنی سہیلیوں کے ساتھ چلی گئی  ایمل نے آگے بڑھ کر اپنی گڑیا کو دیکھا  اس ہنگامے کی زد میں وہ بھی آ گئی تھی  اس کا ایک ہاتھ ٹوٹ گیا تھا  قمیض پھٹ گئی تھی  اس کی یہ حالت دیکھ کر ایمل کی آنکھوں میں آنسو آ گئے تو امی نے پیار سے ایمل کا گال تھپکا اچھا ہوا جو شادی سے پہلے ہی فریال کی اصلیت پتا چل گئی  لالچی اور موقع پرست لوگوں سے دور کی دعا سلام اچھی  ایسے لوگ کبھی کسی کے دوست نہیں ہوتے  غم نہ کرو  تمہاری اور رانی کی گڑیا کا بہت اچھا رشتہ آ جائے گا  اللہ پر بھروسا رکھو  ان دونوں گڑیاؤں کی اِکٹھی برات آئے گی اور ہم سب مل کر ان کا استقبال کریں گے،کیوں رانی  امی نے رانی کا ہاتھ پیار سے دبایا جو ابھی تک رو رہی تھی  چلو اب ساری بچیاں ہاتھ منہ دھو لیں  میں کھانا لگاتی ہوں  لیکن بھئی آئندہ رشتہ کرو تو خوب دیکھ بھال کے کرنا،کیونکہ آج امی کا بہت خرچہ ہو گیا ہے  التمش بھائی جو اس سارے ہنگامے سے فائدہ اُٹھا کر چھواروں سمیت غائب ہو گئے تھے،پھر سے آن موجود ہوئے  ان کی بات سن کر روتی ہوئی ایمل اور رانی کھلکھلا کر ہنس پڑیں  انھیں ہنستا دیکھ کر التمش بھائی کو یقین ہو گیا کہ اگلی دفعہ کے چھوارے بھی پکے ہیں  
محمد نوید مرزا  ناصر دسویں جماعت کا طالب علم تھا اور پڑھائی سمیت ہر کام میں سُست تھا  ایک دن اسکول میں اردو کے استاد کا لیکچر سن رہا تھا،انھوں نے کہا علامہ اقبال نے نئی نسل کو شاہین صفت کہا تھا  ان کے ہر شعر میں کوئی نہ کوئی پیغام چھپا ہوتا ہے  ایک شعر میں شاعرِ مشرق نے نوجوانوں سے خطاب کیا ہے  اس میں بھی ایک نصیحت پوشیدہ تھی  جوانوں کو مری آہِ سحر دے  پھر ان شاہیں بچوں کو بال و پَر دے  اس شعر میں علامہ اقبال اللہ تعالیٰ کے حضور دعا کر رہے ہیں کہ اے میرے اللہ  میری قوم کے سارے نوجوانوں کو میری صبح کے وقت کی وہی فریاد عطا کرنے کی توفیق دے جو تُو نے مجھے دی ہے  یہ شاہین بچے ہیں  انھیں وہ بال و پَر یعنی وہ بازو اور پرواز کی وہ قوت عطا کر،جن کی مدد سے وہ بلندی پر پہنچ کر کامیابی حاصل کر لیں  جاری ہے  شاہین جیسی پرواز کے لئے ہمت،جستجو،بلند سوچ،محنت،ریاضت درکار ہے اور اس کے لئے قوم کو سُستی سے باہر نکلنا پڑے گا  یہ سن کر ناصر تو جیسے کہیں کھو گیا تھا  نوجوانوں کے لئے علامہ اقبال کی سوچ اور فکر کے بارے میں سوچتا رہا  گھر آ کر وہ خلافِ معمول خاموش رہا  دوپہر کا کھانا کھانے کے بعد وہ سو گیا  خواب میں اس کی ملاقات علامہ اقبال سے ہوئی  انھوں نے تھپکی دیتے ہوئے ناصر سے کہا بیٹا  میں تم سب کا اقبال ہوں  اُٹھو اور ایک نئی صبح کا آغاز کرو  ناصر کی آنکھ کھلی تو اس نے ارادہ کیا کہ وہ اپنے آپ کو اقبال کے افکار کے مطابق ڈھالنے کی کوشش کرے گا  ہر وقت سُست اور لا اُبالی سا نظر آنے والا لڑکا چند ہی دنوں میں بدل چکا تھا  اب وہ صبح صبح اُٹھتا،نمازِ فجر ادا کرتا پھر صبح کی سیر کرتا اور پڑھائی پر بھی توجہ دیتا  اس کے اندر آنے والی اس تبدیلی پر لوگ حیران ہونے کے ساتھ خوش بھی تھے  امی ابو نے اس سے اس خوشگوار تبدیلی کا پوچھ ہی لیا  جس پر اس نے اقبال کے اشعار اور خواب میں آنے والے حضرت علامہ اقبال کے بارے میں بتایا  شاباش بیٹے شاباش  ناصر کے ابو نے خوش ہو کر کہا  پھر سب نے دیکھا کہ میٹرک کے امتحان قریب آتے ہی ناصر نے بھرپور محنت کی  اس کے تمام پرچے بہت اچھے ہوئے  تین ماہ بعد جب اس کا نتیجہ نکلا تو اس نے بہت اچھے نمبر حاصل کیے تھے  وہ اپنے اسکول میں دوم آیا تھا  اس کے والدین،اساتذہ اور بہن بھائی بہت خوش تھے  اس خوشی میں شام کو گھر پر ایک تقریب کا اہتمام کیا گیا تو اس کا چہرہ خوشی سے کھِل اُٹھا  
ثانی زہرا  ندی کنارے ٹنکو کچھوا بیٹھا دھوپ سینک رہا تھا کہ جنگل سے اُچھلتا کودتا،دوڑتا ہوا ہنی خرگوش ندی کنارے آیا اور آتے ہی حسبِ معمول ٹنکو کچھوے کا مذاق اُڑاتے ہوئے بولا او سُست اور کاہل کچھوے  ورزش کیا کرو،تاکہ تم بھی میری طرح تیز رفتاری سے دوڑ سکو،کیا ندی کنارے پڑے رہتے ہو  ہنی خرگوش کی باتیں سن کر ٹنکو کو بہت غصہ آیا اور اسے ریس لگانے کا چیلنج دے ڈالا  خرگوش دوڑ لگانے پر آمادہ ہو گیا  دونوں نے طے کیا کہ کل صبح اسی کنارے سے ندی کے ساتھ ساتھ دوڑتے ہوئے پہاڑی کے پاس لگے ہوئے پرانے درخت تک جائیں گے جو وہاں سے تقریباً ایک میل دور تھا  کچھوا اور خرگوش اگلی صبح آنے کا کہہ کر رخصت ہوئے  خرگوش جنگل میں اور کچھوا ندی میں چلا گیا  جاری ہے  ٹنکو کچھوا اپنے بھائیوں منکو اور ہنکو کو ڈھونڈنے لگا  انھیں تلاش کر کے اپنی اور خرگوش کی ریس کے متعلق بتایا اور ان سے مشورہ کرنے لگا  تینوں نے خرگوش کو سبق سکھانے کی ترکیب کے بارے میں سوچ بچار شروع کر دی  ہنکو نے ایک ترکیب بتائی اور تینوں کچھوے مسکرانے لگے  اب ٹنکو کچھوا پرانے درخت کی جانب روانہ ہو گیا اور طے شدہ پروگرام کے مطابق منکو آدھے میل کے فاصلے پر لگی جھاڑیوں میں چلا گیا  صبح ہوتے ہی ہنکو ندی کنارے آ بیٹھا  کچھ ہی دیر گزری تھی کہ خرگوش بھی جنگل سے نکل کر ہنکو کے پاس آ پہنچا  خرگوش بہت پُرجوش تھا اور کچھوے کو طنز بھری نظروں سے دیکھ رہا تھا  طے شدہ جگہ سے دونوں نے ریس لگانا شروع کی  ریس شروع ہوتے ہی خرگوش تیزی سے دوڑنے لگا  ہنکو کچھوا کچھ دور چلنے کے بعد واپس ندی میں چلا گیا  منکو کچھوا جو کہ پہلے ہی آدھے میل دور خرگوش کا انتظار کر رہا تھا خرگوش کو آتا دیکھ کر جھاڑیوں سے نکل کر ندی کنارے چلنے لگا  جوں ہی خرگوش دوڑتا ہوا قریب پہنچا تو کچھوے کو دیکھ کر حیران رہ گیا اور کوئی بات کہے بغیر تیزی سے دوڑنے لگا  دوڑتے دوڑتے خرگوش تھک بھی گیا تھا،مگر ریس جیتنے کی کوشش میں ہانپتا ہوا مسلسل دوڑے چلا جا رہا تھا  ادھر ٹنکو کچھوا ریس کے اختتامی ہدف یعنی پرانے درخت تک آدھی رات کو ہی پہنچ چکا تھا  دور سے خرگوش کو آتا دیکھ کر پرانے درخت کے بالکل قریب چلنے لگا  جونہی خرگوش نے ٹنکو کچھوے کو پہلے پہنچتے دیکھا تو ہمت ہار گیا اور وہ تھک کر چُور بھی ہو چکا تھا  اب آہستہ آہستہ چلتا ہوا کچھوے کے قریب پہنچا اور اپنی ہار مان گیا  کچھوا ریس جیت چکا تھا اور خرگوش سر جھکائے تھکے تھکے قدموں سے آہستہ آہستہ یہ سوچتا ہوا واپس جا رہا تھا کہ آخر کچھوا ریس جیت کیسے گیا  لیکن اس کی سمجھ میں یہ بات آج تک نہیں آئی  
محمد علی، لاہور  مری ایک خوبصورت شہر ہے،جہاں مختلف علاقوں سے لوگ گھومنے آتے ہیں  ارد گرد کے علاقے جہاں پہاڑ اور بڑے درخت ہیں،وہاں کئی قسم کے جانور رہتے ہیں  بندروں کے خاندان بھی وہاں بڑی تعداد میں ہیں،ان میں ایک بندر بہت لالچی اور شرارتی تھا  اس کا ایک پسندیدہ مشغلہ کھانا اور چیزیں چوری کرنا تھا  شروع شروع میں اس بندر نے ایک دن اپنی پڑوسن گلہری کا ذخیرہ کیا ہوا کھانا چرایا اور پھر وہ آہستہ آہستہ انسانوں سے بھی کھانا چھیننا شروع کر دیا  ایک دن اس کی نظر سڑک کے دوسری جانب پکی ہوئی خوبانیوں سے لدے ہوئے درخت پر پڑی  اس کے منہ میں پانی بھر گیا اور اس نے بے صبری سے اپنے ہونٹ چاٹے  سڑک کے دوسری طرف جانے کے لئے اس نے ایک چلتی ہوئی گاڑی پر چھلانگ لگائی اور گرتے گرتے بچا  جاری ہے  پھر گاڑی سے چھلانگ لگا کر ایک درخت کی ٹہنی سے جھولتا ہوا اور ایک درخت سے دوسرے درخت پر چھلانگیں لگاتا ہوا خوبانی کے درخت پہ جا پہنچا  وہ خوبانیاں توڑتا جاتا اور کھاتا جاتا  بہت سی خوبانیاں اس نے ہاتھ میں پکڑ رکھی تھیں  اچانک ٹہنی اس کے ہاتھ سے چھوٹ گئی اور وہ بلندی سے سڑک پہ جاتے ہوئے سائیکل سوار کے ٹوکرے میں گرا  سائیکل سوار کا توازن برقرار نہ رہا اور وہ سائیکل سمیت جھاڑی میں جا گرا  ٹوکری گلاب کی پنکھڑیوں سے بھری ہوئی تھی،اس لئے بندر کو چوٹ نہیں لگی،اسی دوران بندر کو احساس ہوا کہ لالچ بُری بلا ہے  بندر جان بچ جانے پہ شکر ادا کرتا اور شرمندگی محسوس کرتا ہوا اُچھل کر باہر نکلا اور سہما ہوا ایک دیوار پر جا بیٹھا  تھوڑی دیر بعد اس کی نظر دو لڑکوں پر پڑی جو اپنے ہاتھوں میں پاپ کارن کا ایک بڑا تھیلا پکڑے ہوئے تھے  یہ دیکھ کر بندر کے ذہن سے اچھا بننے کے خیالات اُڑ گئے اور اس نے لڑکوں پر چھلانگ لگا دی  لڑکوں سے پاپ کارن بیگ چھین کر سڑک پر اندھا دھند بھاگا  بندر کو احساس ہی نہیں تھا رہا کہ وہ سڑک کے بیچو بیچ بھاگ رہا ہے  اسی دوران ایک گاڑی آئی جس کا ڈرائیور اپنے فون پر بات کرنے میں مشغول تھا  ڈرائیور اور بندر دونوں کا سڑک پر دھیان نہیں تھا  اچانک گاڑی کا پہیا بندر پہ چڑھ گیا اور بندر اپنی جان سے گیا  
شازیہ کاشف، کراچی  علی آج پہلی بار اپنے بابا کے ساتھ جنگل میں شکار کھیلنے جا رہا تھا  جنگل پہنچ کر اس کے بابا نے خیمہ نصب کیا اور علی کے ہمراہ اپنا تیر کمان سنبھال کر جانور کی تلاش میں نکل گئے  تھوڑی دور چلنے کے بعد انھیں ایک چھوٹا سا ہرن کا بچہ گھاس چرتے نظر آیا  علی کے بابا اسے تیر مار کر زخمی کر کے زندہ پکڑنا چاہتے تھے  تھوڑی سی کوشش کے بعد وہ اسے پکڑنے میں کامیاب ہو گئے اور اپنے ساتھ خیمے میں لے آئے  وہاں انھوں نے ننھے ہرن کو رسی سے باندھ دیا  دوپہر کا کھانا کھا کر وہ کچھ دیر لیٹ گئے،تاکہ تازہ دم ہو کر واپس گھر جا سکیں  بابا جلد ہی سو گئے،مگر علی کی آنکھوں سے نیند کوسوں دور تھی  وہ معصوم ہرن کو دیکھ رہا تھا جو کونے میں اُداس کھڑا تھا  جاری ہے  علی کو لگا شاید اس کی آنکھوں میں آنسو ہیں  اچانک علی نے باہر کوئی عجیب سی آواز سنی  اس نے خیمے سے باہر جا کر دیکھا تو وہاں دو ہرن کھڑے اونچی اونچی آوازیں نکال رہے تھے  ان کی آواز سن کر خیمے میں موجود ننھا ہرن بھی ٹھیک ویسے ہی چیخا  علی فوراً سمجھ گیا کہ یہ دونوں ہرن،ننھے ہرن کے ماں باپ ہیں،جو اپنے بچے کو ڈھونڈتے ہوئے یہاں تک آئے ہیں  علی نے اندر جا کر رسی کھول کر اسے آزاد کر دیا  ٹھیک اسی لمحے ہرن کے شور کی وجہ سے بابا کی آنکھ کھل گئی  بابا نے سوالیہ نظروں سے بیٹے کی جانب دیکھا  علی نے کہا بابا  آپ کو کیسا لگے گا،اگر کوئی مجھے آپ سے اور ماما سے دور کر دے  بابا ایک لمحے میں علی کی بات کی گہرائی سمجھ گئے  جلد ہی ننھا ہرن خوشی سے چھلانگیں مارتا اپنے والدین کے ساتھ جنگل میں غائب ہو گیا تھا  ننھے علی نے اپنے بابا کو سچی خوشی کا مفہوم عملی طریقے سے سکھا دیا تھا  
نذیر انبالوی  چچا جان اپنے بھتیجے عمر سے بہت محبت کرتے تھے  اپنی لائبریری کی چابیاں وہ عمر کے ہی حوالے کیا کرتے تھے  ایک دن وہ شہر سے باہر گئے ہوئے تھے  عمر لائبریری سے کوئی کتاب لے کر اُتر رہا تھا  بارش بند ہو چکی تھی،لیکن سیڑھیوں پر پھسلن تھی،جس سے اس کا پاؤں پھسل گیا  وہ اپنا توازن برقرار نہ رکھ سکا  سیڑھیوں سے گرتے ہوئے عمر نے چیخ ماری  امی جان اور آپی دوڑی آئیں  ہائے میری ٹانگ،مجھ سے چلا نہیں جا رہا،ہائے میری ٹانگ  عمر کا ہاتھ دائیں ٹانگ پر تھا  آپی کے فون کرتے ہی ریسکیو والے آ گئے  ڈاکٹر صاحب نے ایکسرے دیکھ کر بتایا کہ ٹانگ دو جگہ سے ٹوٹ گئی ہے،اب سوائے آپریشن کے کوئی راستہ نہیں ہے  کچھ دیر بعد ابا جان بھی آ گئے  جاری ہے  چچا جان کو اطلاع ملی تو وہ بھی سب کچھ چھوڑ کر بذریعہ جہاز آ گئے  جب انھیں معلوم ہوا کہ آپریشن کرنا پڑے گا تو چچا جان نے کہا اگر ڈاکٹر کا یہ مشورہ ہے تو دیر مت کیجیے،میں تین چار گھنٹے میں آ جاؤں گا  چچا جان جب اسپتال پہنچے تو عمر کو آپریشن تھیٹر سے باہر لایا جا چکا تھا  انھوں نے کہا یہ سب میری وجہ سے ہوا ہے  چچا جان کی بات سن کر عمر کے ابو جان نے کہا تم ایسا کیوں سوچتے ہو،جو ہونا ہوتا ہے،وہ ہو کر رہتا ہے  اللہ تعالیٰ نے چاہا تو عمر جلد صحت یاب ہو جائے گا،وہ پہلے کی طرح دوڑے گا،بھاگے گا  دو دن بعد عمر اسپتال سے گھر آ گیا  چچا جان اس کا دل بہلانے کے لئے اسے کہانیاں سناتے،اس سے بار بار پوچھتے کہ کیا کھانے کو دل کر رہا ہے  چچا جان  ایک سوال کا جواب تو دیجیے  عمر نے اپنی ٹانگ پر ہاتھ رکھ کر کہا  ہاں ہاں،ضرور پوچھو کیا پوچھنا چاہتے ہو  چچا جان  کیا میں پہلے کی طرح چل پاؤں گا،فٹ بال یا کرکٹ کھیل سکوں گا  ہاں بالکل،کیوں نہیں،تم دوڑو گے،بھاگو گے،پہلے کی طرح اُچھل کود کرو گے،اللہ تعالیٰ سے اچھی اُمید لگانا چاہیے  عمر آنکھیں بند کر کے کسی سوچ میں کھو گیا  اس کو وہ دن یاد آ گیا تھا جب وہ اپنے دوست احمد کے ساتھ کرکٹ کھیل کر گھر واپس آ رہا تھا  گراؤنڈ سے مارکیٹ کی طرف جانے والی سڑک پر جاتے ہوئے ان کی نظر ایک لڑکے پر پڑی  وہ بیساکھی کو بغل میں دبائے آہستہ آہستہ چل رہا تھا  احمد نے عمر کی طرف دیکھا  آنکھوں ہی آنکھوں میں شرارتی منصوبہ طے ہو چکا تھا  احمد اور عمر بیساکھی کے سہارے چلتے ہوئے لڑکے کی طرف بڑھے  اگلے ہی لمحے لڑکے کی بیساکھی عمر کے ہاتھوں میں تھی اور احمد لڑکے کے گرد چکر لگا رہا تھا  لڑکے کا نام عرفان تھا  خدا کا خوف کرو،میری بیساکھی واپس کر دو،میں گر جاؤں گا،میری بیساکھی دے دو  عرفان نے التجا کی  چلو،رک کیوں گئے،تم چل سکتے ہو،چلو  عمر نے بیساکھی لہراتے ہوئے کہا  میں گر جاؤں گا،میں بیساکھی کے بغیر چل نہیں پاؤں گا،خدا کے واسطے میری بیساکھی واپس کر دو  عرفان کی باتوں کا عمر اور احمد پر ذرا بھی اثر نہیں ہو رہا تھا  انھیں تو عرفان کو تنگ کر کے لطف آ رہا تھا  عرفان لڑکھڑایا اور کیچڑ میں گر گیا  اگر ایک آدمی عرفان کی مدد کو نہ آتا تو وہ اسے مزید تنگ کرنے کا ارادہ رکھتے تھے  وہ آدمی انھیں پکڑنے کے لئے دوڑا تو عمر بیساکھی سڑک پر گرا کر احمد کے ساتھ وہاں سے بھاگ کھڑا ہوا  میں نے اچھا نہیں کیا تھا  عمر کی بڑبڑاہٹ سن کر چچا چونک اُٹھے،عمر سوتا بن گیا  جب اسے کمرے میں لیٹے لیٹے گھبراہٹ محسوس کرتا تو چچا جان اسے وھیل چیئر پر باہر لے جاتے  باہر تو سب کچھ پہلے جیسا ہی تھا  کچھ بھی تو تبدیل نہیں ہوتا تھا  اس کے دوست بھی معمول کے مطابق کرکٹ کھیلنے کے لئے گراؤنڈ میں جا رہے تھے  وہ گھر میں قید ہو کر رہ گیا تھا  ایک شام عمر کے دوست اس سے ملنے آئے تو عمر نے ان سے عرفان کے بارے میں پوچھا  احمد نے جھٹ کہا وہ وہیں بیساکھی لئے پھرتا رہتا ہے،ویسے اس دن اسے تنگ کرنے کا مزہ بہت آیا تھا  میں جب بیساکھی لے کر باہر نکلوں گا تو کیا تم مجھے بھی تنگ کرو گے  عمر کے سوال پر تو سب کو چپ لگ گئی تھی  بولو،جواب دو،میں بھی تو اب لنگڑا ہوں،نہ جانے کب اپنے پاؤں پر چل پاؤں گا  عمر کی باتوں نے تو اس کے دوست کے دل کو چیر کر رکھ دیا تھا  احمد نے احسن اور محسن کی طرف دیکھا  سعد کا سر بھی جھکا ہوا تھا  سب شرمندہ تھے  چچا جان دروازے میں کھڑے سب سن اور جان چکے تھے  اب وہ عمر کی پریشانی بھی سمجھ چکے تھے  جب عمر کے دوست واپس جانے لگے تو انھوں نے احمد کو روک لیا  عرفان  کیا روزانہ کھیل دیکھنے آتا ہے  چچا جان نے پوچھا  جی چچا جان  وہ ہر روز گراؤنڈ کے پاس نظر آتا ہے  بیساکھی اس کی بغل میں ہوتی ہے  احمد نے بتایا  اگلے دن پھر عمر کے تمام دوست اس کے گرد بیٹھے ہوئے تھے  چچا جان جب کمرے میں آتے تو سب ان کے احترام میں کھڑے ہو گئے  عمر کوئی آپ سے ملنے کے لئے آیا ہے  کون ہے وہ  عمر نے پوچھا  خود ہی دیکھ لو  یہ کہہ کر چچا جان کمرے سے باہر گئے  چند لمحوں بعد وہ واپس آئے تو ان کے ساتھ عرفان بیساکھی کے سہارے آہستہ آہستہ چلتے ہوئے کمرے میں داخل ہوا  اسے دیکھ کر سب کے سر شرم سے جھک گئے  عمر نے روتے ہوئے اپنے سلوک کی معافی مانگی  عرفان نے سب کو مخاطب کیا میں آپ سب کو معاف کرتا ہوں،میرے لئے دعا کرو،مجھے جس کی تلاش ہے،وہ مجھے مل جائے  کون ہے وہ  احسن نے پوچھا  وہی جس کو میں نے بارہا لنگڑا کہہ کر تنگ کیا تھا  اب بیساکھی میرا سہارا بنی ہوئی ہے  اس کا نام اظہار ہے  وہ مجھے ہر لمحہ یاد آتا ہے،میں اسے لنگڑا کہہ کر بھاگ جاتا تھا،ایک دن اسے لنگڑا کہہ کر بھاگ رہا تھا تو ایک گاڑی سے ٹکرا گیا،میری جان تو بچ گئی،مگر ایک ٹانگ کی ہڈی ایسے ٹوٹی کہ علاج کے باوجود اپنی ٹانگ پر نہ چل سکا  مجھے طویل عرصے سے اظہار کی تلاش ہے،وہ مل جائے تو اس سے اپنے رویے کی معافی مانگوں،شاید اس طرح میرے دل کو قرار آ جائے  عرفان یہ کہتے ہوئے آب دیدہ ہو گیا تھا  اچانک چچا کی آواز کمرے میں گونجی تمہاری تلاش ختم ہوئی،اظہار میرے دوست احسان کا بیٹا ہے،میں اسے یہاں لا سکتا ہوں  کیا ایسا ہو سکتا ہے  عرفان نے آنسو پوچھتے ہوئے کہا  کل ہم دوبارہ یہاں اکٹھے ہوں گے  چچا جان بولے  اگلے دن جب اظہار اور عرفان کا آمنا سامنا ہوا تو دونوں اپنی بغلوں میں بیساکھیاں دبائے آگے بڑھے  وہاں موجود سبھی انھیں بغل گیر ہوتے دیکھ کر بہت خوش ہوئے  عرفان نے معافی کے کلمات زبان سے ادا کرنے چاہے تو اظہار نے فوراً کہا میں ہر بات بھول چکا ہوں،تم بھی سب کچھ بھول جاؤ  کسی کو تکلیف مت پہنچاؤ،ورنہ وہ تکلیف لوٹ کر تمہارے پاس آ جائے گی  اظہار کی باتوں سے عرفان کی پریشانی جاتی رہی تھی  جب دونوں وہاں سے جانے لگے تو عمر نے کہا میرے لئے دعا کرنا کہ میں اپنے پیروں پر چل پاؤں  اظہار اور عرفان یک زبان ہو کر بولے ان شاء اللہ تم بہت جلد اپنے پاؤں پر چل پاؤں گے  
پروفیسر خلیل جبار  گاؤں میں ماسٹر اکبر علی کی سخت مزاجی مشہور تھی  والدین ان کی سخت مزاجی کے باوجود اپنے بچوں کو ان ہی سے تعلیم دلانے میں خوشی محسوس کرتے تھے  وہ ایک قابل اور فرض شناس استاد تھے  اپنے کام میں کبھی غفلت نہیں برتتے تھے  ان سے تعلیم حاصل کرنے والے بچے اب بڑے اور اعلیٰ عہدوں پر کام کر رہے ہیں  اپنے ان شاگردوں پر ماسٹر اکبر علی کو فخر بھی تھا  ماسٹر اکبر علی کے سر پر ہر وقت جناح کیپ ہوتی تھی  جناح کیپ پہننے کی وجہ یہ تھی کہ ان کے سر پر بال برائے نام تھے  گنجے سر کو چھپانے کے لئے جناح کیپ کا استعمال کرنے پر مجبور تھے  ان کے رعب و دبدبے سے بچے خوف زدہ رہتے تھے  مجال ہے کلاس میں کوئی شور کرے یا ان کے سامنے کسی کی آواز نکل جائے  جاری ہے  جماعت میں اگر کسی کی آواز گونجتی تو وہ صرف ماسٹر اکبر علی کی ہوتی تھی  آج ماسٹر اکبر علی ناشتہ کیے بغیر ہی اسکول آ گئے تھے  بیوی نے کسی بچے کے ہاتھ ناشتہ بھیج دیا تھا  وہ جس دن بھی بغیر ناشتہ کیے جاتے تھے،اہلیہ اسکول ناشتہ ضرور بھیج دیتی تھیں  جب وہ ناشتہ کر رہے ہوتے تھے،تب ان کی ہدایت تھی کہ کسی ایسی چیز کے بارے میں بات نہ کی جائے جس سے ان کو کراہیت آ جائے  گندگی پر بیٹھنے والی مکھی یا کوئی حشرات کا ذکر کرنے سے ان کا جی متلا جاتا  بچے بھول کر بھی ایسی چیزوں کا ذکر نہیں کرتے تھے  ماسٹر صاحب بچوں کو پڑھانے کے ساتھ مکھیوں کو اُڑا بھی رہے تھے  ناشتہ دیکھ کر ان کی بھوک چمک اُٹھی تھی  ماسٹر صاحب نے ناشتہ کرنا شروع کر دیا  آج نہ جانے کہاں سے بڑی تعداد میں مکھیاں اندر آ گئیں تھیں  وہ ایک نوالہ منہ میں رکھتے اور پھر دوسرے ہاتھ سے مکھیوں کو بھگاتے جاتے تھے  عثمان کی جب سبق سنانے کی باری آئی  وہ ڈرتے،ڈرتے ان کے پاس گیا  اسے ماسٹر صاحب سے بہت ڈر لگتا تھا  عثمان نے کتاب میں دیکھ کر سبق پڑھنا شروع کر دیا  سبق پڑھتے ہوئے اچانک اس کی نظر کٹوری میں موجود سالن پر پڑی  دو مکھیاں شوربے میں ڈبکیاں لگا چکی تھیں اور شوربے سے باہر نکلنے کی بھرپور کوشش میں تھیں،مگر کامیاب نہیں ہو رہی تھیں  عثمان ماسٹر صاحب کو ان مکھیوں کے بارے میں بتانا چاہتا تھا،لیکن بتانے کی جرأت نہیں کر پا رہا تھا  جب اس سے نہ رہا گیا،وہ بول پڑا ماسٹر صاحب  مکھیاں  مجھے بھی پتا ہے،آج مکھیاں بہت آ گئیں ہیں  انھوں نے کتاب کی طرف دیکھتے ہوئے کہا  جج  جی  عثمان کے منہ سے نکلا  عثمان بیٹے  جب کوئی کچھ کھا رہا ہو،اس موقع پر مکھی اور گندی چیزوں کا ذکر نہیں کرنا چاہیے  جی عثمان نے کہا  عثمان نے مکھیوں کو نظر انداز کرنے کی کوشش کی،لیکن کامیاب نہ ہو سکا تھا،سبق پڑھتے ہوئے بار بار اس کی توجہ ان مکھیوں کی طرف ہی جا رہی تھی،ان مکھیوں نے اب شوربے میں تیرنا بند کر دیا تھا اور وہ جان کی بازی ہار چکی تھیں  ماسٹر صاحب کی ساری توجہ سبق پڑھانے پر تھی  ان کو شوربے میں مری ہوئی مکھیاں نظر نہیں آ رہی تھیں  جب وہ دونوں مکھیاں ان کے نوالے میں آئیں تو عثمان سے نہ رہا گیا اور وہ بول پڑا م  مم  ماسٹر صاحب  مکھیاں  ابھی آگے کچھ کہنا چاہ رہا تھا کہ ماسٹر صاحب کے غصے سے گھورنے پر وہ اپنا جملہ مکمل ادا نہ کر سکا اور خاموش ہو گیا  وہ اس وقت تک خاموش رہا،جب تک ماسٹر اکبر علی نے ناشتہ ختم نہ کر لیا  ناشتہ ختم کر کے انھوں نے عثمان کی طرف دیکھا اور بولے اب بولو،تم کیا کہنا چاہ رہے تھے  ماسٹر صاحب  اب کوئی فائدہ نہیں ہے  اس نے کہا  جب میں ناشتہ کر رہا تھا،اس وقت خوب مکھی،مکھی کر رہے تھے،اب کہہ رہے ہو،مکھیوں کے ذکر سے کوئی فائدہ نہیں،کیا ان کا ذکر کرنے سے فائدہ بھی ہوتا ہے  وہ بولے  وہ  وہ  مکھیاں  گئیں  عثمان نے کہا  کہاں گئیں  ماسٹر صاحب نے عثمان کے کان مروڑے  وہ پیٹ میں گئیں  تم پڑھنے آتے ہو،یا مکھیاں کھانے  ماسٹر صاحب کی بات پر پوری لڑکوں کے چہروں پر مسکراہٹ آ گئی،لیکن وہ زور سے نہیں ہنسے  ماسٹر صاحب  وہ میرے پیٹ میں نہیں گئیں  تو پھر کس کے پیٹ میں گئیں  ماسٹر صاحب اس کی بات پر چونکے  ماسٹر صاحب  آپ کے پیٹ میں گئیں  میرے پیٹ میں گئیں،کیسے  وہ غصے سے گھورتے ہوئے بولے  وہ سالن کے شوربے میں دو مکھیاں کر گئیں تھیں،روٹی کے نوالے کے ساتھ پیٹ میں گئیں  عثمان نے حوصلہ کر کے کہا  بے وقوف  تم نے مجھے بتایا کیوں نہیں  ماسٹر اکبر علی غصے سے گرجے  مم  مم  بتا تو رہا تھا  میرے  بتانے  پر  بار  بار ڈانٹ رہے تھے  ماسٹر صاحب نے سوچا،واقعی وہ ٹھیک کہہ رہا تھا،اس نے بتانے کی کوشش کی تھی  یہ بات یاد آتے ان کو متلی ہونے لگی اور وہ دوڑتے ہوئے جماعت سے باہر چلے گئے  ان کی پھر جماعت میں واپسی نہیں ہوئی  دو دن گزر گئے،وہ اسکول نہیں آئے،تیسرے دن جب آئے،وہ خاصے کمزور دکھائی دے رہے تھے  بچوں کی حاضری لی اور پھر بچوں سے مخاطب ہوئے یہ اچھا ہوا،مجھے اس دن اُلٹی ہو گئی،ورنہ نہ جانے میری کیا حالت ہو جاتی  یہ کہتے ہوئے ماسٹر اکبر علی نے ایک نظر بچوں پر ڈالی  اور پھر دوبارہ مخاطب ہوئے  میری بات کو توجہ سے سنو اور اس پر سختی سے عمل کرنا،تم ایسی بے وقوفی ہر گز نہیں کرنا،جیسی عثمان نے کی ہے،کبھی کسی کی جان جانے یا مال جانے کا خدشہ ہو،فوراً اس شخص کو بتاؤ،چاہے وہ کتنا ہی سخت انسان کیوں نہ ہو  اگر عثمان میرے غصے کی پرواہ کیے بغیر بتا دیتا یا مکھیوں کی طرف اشارہ کر دیتا،اس طرح کم از کم میں مکھی کھانے سے بچ جاتا  اس واقعے کے بعد ماسٹر اکبر علی بدل گئے تھے  اسکول کا وقت ختم ہو گیا،لیکن کسی بچے کو نہیں ڈانٹا  کسی بچے سے کوئی غلطی بھی ہوئی،اسے پیار سے سمجھا دیا  جماعت میں ان کی رعب دار آواز بھی نہیں گونجی  وہ بدل گئے تھے،ایک چھوٹے واقعے کے سبب  وہ سمجھتے تھے رعب و دبدبے سے بچے پڑھنے میں دلچسپی لیتے ہیں،محبت ان کو بگاڑ دیتی ہے،لیکن وہ اب اس بات کے قائل ہو گئے تھے کہ محبت سے بچے جلدی سیکھ جاتے ہیں  بچے تیسری جماعت سے چوتھی جماعت میں چلے گئے،لیکن پھر انھوں نے ماسٹر اکبر علی کا پرانا لہجہ نہیں دیکھا  وہ مختلف ہی دکھائی دیتے تھے  ماسٹر اکبر علی جان گئے تھے کہ خوف اور ادب ایک حد تک ہی اچھا لگتا ہے  
ڈاکٹر طارق ریاض  نواب صاحب کھانے کے شوقین تھے  کھانا شروع کرتے تو بڑی مشکل سے ہاتھ کھینچتے  چند دن پہلے پرانا باورچی کام چھوڑ گیا تو بڑی مشکل پیش آئی  اخبار میں اشتہار دیا کہ لذیذ پکوان تیار کرنے والے باورچی کی اشد ضرورت ہے  مناسب تنخواہ کے ساتھ رہنے کے لئے کمرہ اور کھانے کی سہولت بھی دی جائے گی  اخبار میں اشتہار دینے کی دیر تھی کہ بے شمار باورچی حاضر ہو گئے  انٹرویو لینے والوں میں نواب صاحب سمیت ان کے دو چار پیٹو قسم کے دوست بھی شامل تھے،جو اکثر دسترخوان پر نواب صاحب کے ساتھ ہوتے تھے  صبح سے عصر کا وقت ہو گیا  آخر انٹرویو کمیٹی نے ایک باورچی کا انتخاب کر لیا  نام تو جان محمد تھا،لیکن اس کے بقول پیار سے سب جانی کہتے تھے  جاری ہے  جانی بہت خوش تھا  نوکری،کمرہ اور کھانا ملنے کی خوشی تھی  رات کا کھانا تیار کیا اور ایسے ایسے پکوان تیار کیے کہ گھر میں ہر طرف دیسی گھی کی خوشبو پھیل گئی  نئے باورچی کے نئے نئے کھانے دیر سے ہی سہی،دسترخوان پر سج گئے  جانی نے اپنے ہنر کا بھرپور مظاہرہ کیا تھا  ایسے کھانے اور پکوان دسترخوان پر سجے تھے کہ نواب صاحب اور ان کے دوست سمجھ نہیں پا رہے تھے کہ شروع کہاں سے کریں  نہاری بھی تھی  دیسی گھی کے بگھارنے اس کے ذائقے اور لذت میں اضافہ کر دیا تھا  انھوں نے بے صبری سے پلیٹ نہاری سے بھر لی  نواب صاحب کو نہاری اتنی پسند آئی کہ کچھ اور لینا بھول گئے  حالانکہ سامنے اور کھانے بھی رکھے تھے  ایک دوست نے ٹوکا کہ نواب صاحب اتنی چکنائی ایک وقت میں نہ لیں،طبیعت خراب ہو جائے،مگر کسی نے توجہ نہ دی،سبھی نے خوب ڈٹ کر کھایا  جانی دل دل میں خوش تھا کہ اس نے اپنے مالک کا دل جیت لیا تھا  کھانے سے فارغ ہو کر یہ لوگ قہوہ پینے میں مصروف ہو گئے،لیکن اس سے قبل میووں سے سجا گاجر کا حلوا پیش کیا گیا  یہ بھی اتنا لذیذ تھا کہ کھانے والے اُنگلیاں چاٹتے رہ گئے  دیگر مہمان قہوہ پینے لگے تھے،لیکن نواب صاحب نے ایک بار پھر پلیٹ حلوے سے بھر لی تھی  نواب صاحب  مجھے خطرہ ہے کہ آپ اتنی چکنائیاں لے رہے ہیں خدانخواستہ جگر نہ خراب ہو جائے  ان ہی کے دوست نے چُسکی لیتے ہوئے انھیں ایک بار پھر ٹوکا  چھوڑو بھئی  دفع کرو جگر کو  اس وقت جو مزہ آ رہا ہے،بس نہ پوچھو  نواب صاحب نے جواباً کہا  جسم میں موجود سب سے بڑا عضو جگر ہے  اس نے سن لیا تھا  انسانی جگر بچپن سے لے کر جوان ہونے تک ہر پانچ سال بعد پانچ سینٹی میٹر بڑھ جاتا ہے اور 15 سینٹی میٹر بڑھ کر رک جاتا ہے  اس وقت اس کا وزن تقریباً ایک اعشاریہ چار کلو گرام ہو جاتا  اس عضو نے ساری زندگی نواب صاحب کے جسم میں سے زہریلے مادہ خارج کرنے،خوراک ذخیرہ کرنے اور نامی رطوبت پیدا کر کے چکنائیوں کو قابل ہضم بنایا  بائل ایسی رطوبت ہے جو کھائی ہوئی چکنائیوں کو ہضم کرنے میں مدد دیتی ہے  نواب صاحب حلوے کا مزہ لیتے رہے جس سے سارا وزن چھوٹی آنت پر آ پڑا  جگر نے بائل خارج کرنے سے انکار کر دیا تھا  نواب صاحب کے دوست اپنے اپنے گھروں کو جا چکے تھے  حویلی میں سبھی سو رہے تھے  جانی بھی تھک کر سو گیا تھا  نواب صاحب کمرے میں خاصی دیر سے چہل قدمی کر رہے تھے  نیند کوسوں دور تھی  غذا ہضم کرنے میں چھوٹی آنٹ کو مشکلات کا سامنا تھا  حالانکہ نامی خامرہ چھوٹی آنت میں چکنائیوں کے ہاضمے پر مقرر تھا،لیکن کے بغیر ہضم کرنے کا عمل سست تھا  اب تو نواب صاحب کو کھٹی ڈکار آنے لگی تھی  جس سے طبیعت میں بھاری پن پیدا ہو گیا تھا  رات جاگتے گزری  صبح معالج کو حویلی میں طلب کر لیا  اچھی طرح طبی معائنہ ہوا تو پتا چلا کہ جگر ناراض ہے  معالج نے ہدایت کی کہ کچھ دن پرہیزی غذا کھانی ہو گی  یہ کہہ کر کڑوی کسیلی دوائیں تھما دیں  اگلی رات آ پہنچی  نواب صاحب کو ذرہ بھر افاقہ نہ ہوا تھا  بلکہ طبیعت زیادہ خراب ہو گئی تھی  آخر چھوٹی آنت نے گُردوں سے درخواست کی اپنے دوست جگر کو راضی کریں  گُردے جسم سے نائٹروجنی فاضل مادے خارج کرتے ہیں  اس کام میں جگر ان کی مدد کرتا ہے  گردوں کو رحم آ گیا  انھوں نے جگر سے درخواست کی جو قبول کر لی گئی  جگر نے رطوبت خارج کی جو پتے میں جمع ہوئی اور چکنائیوں کو میں توڑنے کے لئے چھوٹی آنت کی مدد کرنا شروع کر دی  آخر دو روز بعد نواب صاحب کا ہاضمہ مکمل ہوا اور خدا خدا کر کے انھوں نے صحت پائی  نواب صاحب اب کھانے پینے میں بے احتیاطی نہیں کرتے اور چٹخارے کے جال میں پھنس کر صحت کو تباہ نہیں ہونے دیتے  
جدون ادیب  آغا صاحب کرایہ لینے آئے تو ان کا کرائے دار موجود نہیں تھا،بلکہ ایک خطرناک شکل والا انسان باہر آیا اور اس نے آغا صاحب کو بتایا کہ وہ اس مکان کا نیا مالک ہے  آغا صاحب یہ سن کر چکرا گئے  انھیں لگا کہ شاید یہ جھوٹ ہے،مگر اس شخص نے جس طرح ان کے منہ پر دروازہ بند کیا،وہ سمجھ گئے کہ ان کے ساتھ ہاتھ ہو گیا ہے  اس کے بعد ان کی زندگی مشکل سے مشکل تر ہوتی گئی  انھوں نے ہر ممکن کوشش کر لی،ہر دروازہ کھٹ کھٹایا،مگر کچھ نہ بن سکا  پولیس کے پاس رپورٹ درج کرائی تو بھی کچھ نہ ہوا  قبضہ کرنے والے شخص کے پاس پکے کاغذات تھے  پھر یہ معاملہ عدالت تک پہنچ گیا،جہاں ایک تکلیف دہ اور صبر آزما عمل کا آغاز ہوا  دن،ہفتوں اور ہفتے مہینوں میں بدلنے لگے  جاری ہے  اس طرح کئی سال گزر گئے  آغا صاحب کے پاس جو کچھ تھا،انھوں نے مقدمے پر لگا دیا  پھر زیور اور گھر کی قیمتی اشیاء بیچیں  آخر میں قرض لیا،مگر نتیجہ کچھ نہ نکلا  ان چند سالوں نے ان کی کمر توڑ کر رکھ دی  انھیں احساس ہونے لگا کہ ان کی زندگی میں اس مقدمے کا فیصلہ نہیں ہو سکتا اور وہ خود بھی بستر سے جا لگے  ان حالات میں ان کی اہلیہ ہی تھیں جو ان کا حوصلہ بڑھاتی تھیں اور صبر کرنے کا کہتیں  آخر ایک دن آغا صاحب پھٹ پڑے نہیں ہوتا مجھ سے صبر اور کتنا صبر کروں  کب تک کروں  کہتے کہتے ان کو کھانسی کا دورہ پڑ گیا  وہ کھانستے کھانستے بے حال ہو گئے  اہلیہ پانی لینے دوڑیں اور احمر بھاگتا ہوا آیا اور ان کی پیٹھ سہلانے لگا  آغا صاحب نے پانی پیا اور گہرے گہرے سانس لینے لگے  پھر آہستہ سے بولے بے شک ہمیں صبر کرنا چاہیے،لیکن اب میرے صبر کا پیمانہ بھر چکا ہے  ہم نے بلاوجہ مقدمہ بازی کی  اپنی جمع پونجی بھی لٹا دی اور بال بال قرضے میں جکڑا جا چکا ہے  لہٰذا میں نے فیصلہ کیا ہے کہ اب ہم مقدمے کا پیچھا نہیں کریں گے اور نہ کسی کے خلاف ہائی کورٹ میں اپیل کریں گے  آغا صاحب نے آخری کوشش کی  چونکہ ان کے پاس مقدمے کی پیروی کے لئے اخراجات نہیں تھے،لہٰذا انھوں نے جج صاحب کو صاف بتا دیا  انھوں نے ایک سرکاری وکیل کی خدمات ان کے حوالے کر دیں،جو سست روی سے مقدمے کی کارروائی کو آگے بڑھاتا رہا،مگر مخالف وکیل حیلے بازی کے ذریعے مقدمے کو طول دیتا رہا،آخر ایک دن وہ آیا جب عدالت پہنچنے کے لئے بھی ان کے پاس پیسے نہیں تھے  آغا صاحب عدالت نہ جا سکے  شام کو وکیل کا فون آیا کہ عدالت نے ان کے تمام ثبوتوں کو مسترد کر دیا ہے  بے بسی کے احساس سے آغا صاحب کی آنکھیں بھر آئیں  ان کے لبوں پہ گلہ آنے ہی والا تھا کہ ان کی شکر گزار اہلیہ آ گئیں  انھوں نے گہری سانس لی اور آسمان کی طرف دیکھ کر بولے یا اللہ  جو تیری مرضی،ہر حال میں تیرا شکر ہے  شکر ادا کرنے سے ان کی طبیعت ہلکی ہو گئی یوں لگا،جیسے ان پر سے کافی بوجھ اُتر گیا ہو  اپنے سارے معاملات انھوں نے خدا کے حوالے کر دیئے تھے  اگلے دن وکیل ان کو لینے گھر آ گیا  وہ بہت خوش تھا  اس نے گرم جوشی سے آغا صاحب سے ہاتھ ملایا اور ان کو خوش خبری سنائی کہ جس پراپرٹی ڈیلر نے ان سے دھوکا کیا تھا،اسے دل کا دورہ پڑا  اس نے مرنے سے پہلے اعتراف جرم کر لیا،جس سے مقدمہ ان کے حق میں ہو گیا ہے اور جلد ان کا مکان انھیں ملنے والا ہے  یہ خبر سن کر آغا صاحب اتنا روئے کہ آنسو تھمنا مشکل ہو گئے  ان کی آزمائش ختم ہو گئی تھی،جس نے انھیں پریشانی میں ڈالا تھا،اللہ نے انھیں اس پریشانی سے نکال لیا  یہی ان کے صبر کا انعام تھا  
راجہ مہدی علی خاں  ننھی شیلا ایک دن اپنی گڑیوں کے لئے چائے بنا رہی تھی کہ یکایک اس کے گھر کے دروازے پر دستک ہوئی  شیلا نے خیال کیا کہ اس کی کوئی سہیلی اس سے ملنے آئی ہے  لیکن جب اس نے دروازہ کھولا تو دیکھا کہ ایک عورت اپنے تین بچوں کو گود میں لئے کھڑی ہے  اس عورت کے بازوؤں کے ساتھ سات رنگ کے خوبصورت پَر بھی لگے تھے اور ماتھے پر ایک ستارہ جگمگا رہا تھا اور لباس تو ایسا تھا جیسے تتلی کے پَروں کا بنا ہو  شیلا اسے مسکراتا دیکھ کر کہنے لگی  خوبصورت عورت تم کون ہو  عورت بولی  میں ہوں ستارہ پری شیلا نے پوچھا تمہیں مجھ سے کیا کام ہے  ستارہ پری بولی  ذرا مجھے اپنے گھر میں داخل ہونے کی اجازت دو  شیلا کہنے لگی  جاری ہے  گھر میں گھس کر کیا کرو گی  ستارہ پری بولی اپنے بچوں کو تمہارے غسل خانے میں نہلاؤں گی  شیلا نے جواب دیا  اچھا نہلا لو  اب پری اپنے بال بچوں کو غسل خانے میں نہلانے لگی اور شیلا اپنی خوبصورت مہمان کو تواضع کے لئے دوڑ کر بازار سے بسکٹ لینے چلی گئی  واپس آئی تو دیکھا کہ اس کی خوبصورت مہمان غائب ہے  لیکن غسل خانہ خوشبوؤں سے مہک رہا ہے  شیلا نے حیرت سے غسل خانے میں اِدھر اُدھر نظر دوڑائی تو دیکھا کہ پری اپنا ایک خوبصورت دستانہ الگنی پر بھول گئی ہے دستانہ پیارا تھا  اسے دیکھتے ہی شیلا کے منہ سے مارے خوشی کے ایک چیخ نکل گئی  اس نے دوڑ کر اسے پہن لیا  دستانہ پہنتے ہی وہ ایک اور ہی دنیا میں پہنچ گئی  اس نے دیکھا کہ وہ بالائی کے ایک پہاڑ پر کھڑی ہے جس سے دودھ کی ندیاں نیچے کو بہہ رہی ہیں  پہاڑ پر چاندی کے چھوٹے چھوٹے چمچے بھی بکھرے تھے  شیلا نے ایک چمچہ اُٹھا لیا اور بالائی کے پہاڑوں کی مزہ دار چوٹیاں کھانے لگی  بالائی کھانے کے بعد اسے پیاس محسوس ہوئی تو وہ نیچے اتر آئی  دودھ کی ندیوں کے کنارے مصری کے کٹورے رکھے تھے ایک کٹورا ندی کے دودھ سے بھر کر اس نے پیا اور پھر آگے بڑھی  ہر طرف باغ ہی باغ نظر آ رہے تھے  جن میں رنگ برنگ شربت کے فوارے ناچ رہے تھے فواروں کے حوض کے کناروں پر زمرد کے چھوٹے چھوٹے گلاس رکھے تھے  اس نے ایک فوارے سے شربت کا ایک گلاس پیا  پھر دوسرے فوارے سے پھر تیسرے فوارے سے کیونکہ ہر فوارے کے شربت کا مزہ نیا تھا  اس کے بعد شیلا نے باغ کو غور سے دیکھنا شروع کیا  معلوم ہوا کہ اس میں چہکنے والے پنچھی بھی مٹھائی کے ہیں  ایک کوئل اور ایک بلبل شیلا نے پکڑ کر کھائی اور پھر آگے بڑھی  آگے ایک بڑا خوبصورت بازار آ گیا  جس میں ہر طرف پریاں ہی پریاں نظر آتی تھیں  شیلا ان میں جا گھسی اور بازار کا تماشا دیکھنے لگی  دکانوں پر بڑی بڑی عجیب چیزیں بک رہی تھیں  رنگ برنگ پھول تتلیاں  ستارے  موتی  کل سے اُڑنے والے پنچھی  گلدان مربے  جام  چاکلیٹ اور طرح طرح کے کھلونے  یکایک شیلا کو ستارہ پری اپنے بچوں کے ساتھ ایک دکان پر کھڑی نظر آئی  وہ ایک دکان سے اپنے بچوں کے لئے نرگس کے پھول چرا رہی تھی  شیلا چلا کر بولی ستارہ پری دکان دار کے پھول کیوں چرا رہی ہو  ستارہ پری نے مڑ کر اس کی طرف دیکھا اور مسکرا کر بولی شیلا میرے قریب آؤ  جب شیلا اس کے پاس آئی تو ستارہ پری نے اس کی آنکھوں پر اپنے نرم نرم ہاتھ رکھ دیئے اور بولی شیلا جو کچھ دیکھ رہی ہو نہ دیکھو  جو کچھ سوچ رہی ہو نہ سوچو  جو کچھ دیکھ چکی ہو بھول جاؤ  اس کے بعد ستارہ پری نے زور سے ایک خوبصورت قہقہہ لگایا اور اپنے نرم نرم ہاتھ شیلا کی آنکھوں سے ہٹا لئے  شیلا ڈر گئی  اس نے آنکھیں پھاڑ پھاڑ کر چاروں طرف دیکھنا شروع کیا  اب وہاں کچھ بھی نہ تھا  وہ اپنے بستر پر لیٹی تھی  اس کے بھیا کا سفید مرغا ککڑوں کوں ککڑوں کوں کر رہا تھا  کہ آسمان پر صبح کا ستارہ اس کی طرف دیکھ دیکھ کر شرارت سے مسکرا رہا تھا  
ایم رضوان ملغانی  اسکول کی تیس پینتیس بچوں کی اس جماعت کے کمرے میں کاغذی پنکھے جھلنے کی آواز کے سوا کوئی آواز نہیں آ رہی تھی  لڑکوں کی قمیضیں پسینے سے بھیگ چکی تھیں  ان تمام کے بستوں میں موجود پانی کی ٹھنڈی بوتلیں گرم ہو چکی تھیں  سر جاوید نے ریاضی کے ایک سوال کو حل کر کے جواب بورڈ پہ لکھا ہی تھا کہ گھڑگھڑ کی آواز سے برائے نام چلتے پنکھے جواب دے گئے  چھوٹے سے دو روشن دانوں سے سورج کی شعاعیں چھن چھن کر اندر آتیں تو درجہ حرارت بڑھنے لگتا  رہی سہی کسر کھلی کھڑکیوں سے آنے والے لُو کے تھپیڑے پوری کر دیتے  فرہاد نے مایوسی کے عالم میں کمرہ جماعت میں چاروں طرف نظر دوڑائی اور اس کا دل خون کے آنسو رونے لگا  کچھ آنسو اس کی آنکھوں میں بھی چمکنے لگے تھے  جاری ہے  رونا مت شروع کر دینا اب یار ناصر نے اپنے ساتھ ڈیسک پہ بیٹھے دوست فرہاد سے کہا  پتا نہیں میرا خواب کب پورا ہو گا  تمھیں پتا ہے کہ میں نے کیا دیکھا خواب میں  فرہاد نے کہا  ہاں،تم نے بتایا تھا کہ اسکول میں بڑے بڑے اے سی لگا دیئے گئے ہیں  ٹھنڈے پانی کے لئے مشینی کولر لگا دیا گیا ہے  بجلی جاتی ہے تو جنریٹر آن ہو جاتے ہیں پنکھے چلتے رہتے ہیں  اے سی کی ٹھنڈک کافی دیر تک برقرار رہتی ہے  ناصر نے جواب دیا  اسی وقت سر خاور کمرے میں داخل ہوئے  آج وہ کافی غصے میں تھے  آتے ہی انھوں نے گاؤن اُتار کر میز پہ پھینکا تھا  سب بچے جو پنکھے جھل جھل کے ادھ موئے ہوئے جا رہے تھے،استاد کو دیکھ کر حیرت زدہ رہ گئے تھے  آج سر خاور کو کیا ہو گیا ہے  سب بچوں میں کھسر پھسر ہونے لگی  کچھ دیر گتے سے پنکھا جھلنے کے بعد انھوں نے بڑی بے دلی سے پڑھانا شروع کیا  پرنسپل آفس میں پرنسپل صاحب اپنی آرام دہ کرسی پر حساب کتاب کا کھاتہ کھولے بیٹھے تھے  اس سال ایک بچے کی ماہانہ فیس تین سو روپے کے حساب سے سال میں کل پانچ لاکھ چالیس ہزار جمع ہوئے،جن میں سے تقریباً تین لاکھ روپے تنخواہوں اور دیگر اخراجات پر لگے اور باقی گھر کے ترقیاتی کاموں میں  انھوں نے زور سے قہقہہ لگا کر کہا اور حمدانی صاحب کو فخریہ انداز سے دیکھا  یعنی آپ بڑے ہوشیار آدمی ہیں  ہیرا پھیری میں کسی کو کانوں کان خبر بھی نہیں ہونے دیتے اور میرا حصہ بھی رکھتے ہیں  حمدانی صاحب مسکرائے اور ٹھنڈی بوتل کے گھونٹ بھرنے لگے  سر خاور کسی کام سے پرنسپل صاحب کے پاس آ رہے تھے کہ یہ گفتگو سنتے ہی انھوں نے خود کو دروازے پر ہی روک لیا  تمام گفتگو سن کر وہ غصے سے بھرے تیزی سے دروازہ کھول کر پرنسپل کے روبرو کھڑے ہو گئے  میں نے آپ کی اور حمدانی صاحب کی بات چیت سن لی ہے  آپ ان معصوم بچوں کے ساتھ ایسا کیوں کر رہے ہیں  ان کا حق ناجائز طریقے سے کھا رہے ہیں  سر خاور دھاڑے تھے  تمیز سے بیٹھ کر بات کرو خاور  تمھیں معلوم ہے تم کس سے بات کر رہے ہو  پرنسپل صاحب اپنی چوری پکڑے جانے پہ رتی بھر شرمندہ نہیں تھے  میں اچھی طرح سے جانتا ہوں کہ میں کس سے بات کر رہا ہوں  آپ کو نظر نہیں آتا کہ اسکول میں کن کن سہولیات کی کمی ہے  کلاسوں میں لگے پنکھے ہوا کم،شور زیادہ کرتے ہیں،اتنی فیس دینے کے باوجود اسکول میں بچے مٹکوں سے پانی پینے پہ مجبور ہیں،بجلی کی لوڈ شیڈنگ میں جنریٹرز کا بندوبست نہ ہونے سے بچے گرمی میں تڑپ رہے ہیں اور آپ ان کی فیس کے پیسے یوں ہڑپ کر جاتے ہیں  خاور محمود نے بنا ڈرے کہا تھا  یہ میرا ذاتی معاملہ ہے تم کون ہوتے ہو کچھ کہنے والے  پرنسپل صاحب بولے  یہ صرف آپ کا معاملہ نہیں ہے،یہ میرے بچوں کا معاملہ ہے  یہاں غریبوں کے بچے پڑھنے آتے ہیں اور آپ ان بچوں کا یوں استحصال کر رہے ہیں  خاور صاحب یہ کہتے ہی نکل آئے تھے  سر خاور گرمی سے پریشان تھے  انھوں نے پرنسپل صاحب کی بدعنوانی سے بچوں کو آگاہ کیا اور کہا میں جلد اس سلسلے میں خود کچھ کروں گا  لیکن سر اگر ایسا کرتے ہوئے آپ کی نوکری چلی گئی تو  فرہاد نے خدشے کا اظہار کیا  مجھے اس کی بالکل پروا نہیں ہے  آپ سب اس ملک و قوم کا سرمایہ ہیں  میں آپ کے ساتھ زیادتی ہر گز برداشت نہیں کروں گا  سر خاور عزم سے بولے تھے  بس تمھیں میری آواز بننا ہے اور میرا ساتھ دینا ہے،بنو گے میری آواز  سر خاور جوش سے بولے  سب بچوں نے عزم سے کہا سر  ہم آپ کے ساتھ ہیں  دیکھتے ہی دیکھتے اسکول کی حالت کے بارے میں تمام سوشل میڈیا پر ایک پوسٹ وائرل ہو گئی،جہاں اسکول کو ملنے والے بجٹ اور کاموں کو تفصیل سے بیان کیا گیا تھا  سر خاور نے پنکھوں سے لے کر مٹکوں تک کی تصاویر بھی دکھا دی تھیں  اس کے ساتھ ساتھ جیسے ہی یہ تصاویر وائرل ہوئیں تمام بچوں نے اپنی رائے کی بھرمار کر دی تھی  میڈیا نے بھرپور کوریج کی تھی  فرہاد نے بڑھ چڑھ کر حصہ لیا تھا اور نیوز رپورٹرز کو بیان ریکارڈ کروائے تھے  دیکھتے ہی دیکھتے میڈیا کے حرکت میں آنے سے پرنسپل صاحب کو اپنی ملازمت ختم ہونے اور پکڑے جانے کا خطرہ لاحق ہو گیا  کچھ ہی دنوں میں اسکول کی کایا پلٹ گئی  پرنسپل کے خلاف کارروائی ہوئی  اسکول میں بڑا جنریٹر، ہر جماعت میں نئے پنکھے، ٹھنڈے اور صاف پانی کے لئے فلٹر جو برقی واٹر کولر سے منسلک تھا  اس کے علاوہ کمروں کے باہر پھولوں کے گملے رکھوائے گئے تھے  جن کے لئے ایک تجربے کار مالی کا تقرر کیا گیا تھا  استاد بھی ٹھنڈے دل و دماغ سے بچوں کی مدد کر رہے تھے،سب ہی بچے خوش تھے،لیکن فرہاد کی خوشی کا تو کوئی ٹھکانا ہی نہیں تھا،کیونکہ اس کا خواب پورا ہو چکا تھا  
صدف بیگ  ارتضیٰ اور احمر میں گہری دوستی تھی  دونوں ایک ہی محلہ میں رہتے تھے اور ان کے گھروں کے درمیان زیادہ فاصلہ بھی نہ تھا  انھوں نے جب سے ہوش سنبھالا تھا،ایک دوسرے کو ساتھ ہی پایا تھا  دونوں کے ہم عمر ہونے کے علاوہ دوستی کی ایک وجہ یہ بھی تھی کہ ان کے والدین بھی آپس میں دوست تھے اور وہ محلے داری سے ہٹ کر بھی ایک دوسرے کے دکھ سکھ میں ہمیشہ ساتھ ہوتے تھے  وقت کے ساتھ ساتھ ارتضیٰ اور احمر کی دوستی بھی پروان چڑھتی رہی  ارتضیٰ بے حد ذہین اور محنتی بچہ تھا،جب کہ احمر قدرے لاپروا اور کھلنڈرے مزاج کا حامل تھا  اسے کھیل کود اور شرارت کے سوا کچھ نہ سوجھتا تھا  سب اسے سمجھاتے اور ارتضیٰ کی مثال دیتے،لیکن احمر پر ذرا اثر نہ ہوتا  جاری ہے  اُلٹا وہ کہتا کہ میری مدد کرنے کے لئے ارتضیٰ ہے نا،مجھے کیا ضرورت ہے کہ ہر وقت پڑھتا رہوں اور زندگی کا لطف نہ اُٹھاؤں  ارتضیٰ بھی ہر ممکن اس کی مدد کرتا  کبھی کبھی اس کا ہوم ورک بھی خود ہی کر دیتا  کمرہ جماعت تک میں اس کی مدد کرتا اور اکثر اس بات پر اسے اساتذہ سے ڈانٹ بھی پڑتی،لیکن وہ احمر کے لئے اپنے دل میں موجود محبت سے مجبور تھا  کبھی کبھی وہ اسے سمجھاتا بھی تھا کہ خود بھی تھوڑی محنت کر لیا کرو،لیکن احمر ہمیشہ ایک کان سے سن کر دوسرے سے نکال دیتا  وقت گزرتا گیا  اب وہ دونوں ہائی اسکول میں پہنچ چکے تھے  اب دونوں کی عادتوں میں کوئی تبدیلی نہیں آئی تھی  امتحانات سر پر تھے  ایسے میں ارتضیٰ اچانک بیمار پڑ گیا  علاج معالجے کے باوجود اسے جلد افاقہ نہیں ہو رہا تھا  امتحانات کے دن نزدیک آتے جا رہے تھے  احمر بے حد پریشان تھا  اسے ارتضیٰ کے صحت یاب نہ ہونے کے ساتھ ساتھ اس بات کی بھی فکر تھی کہ وہ ارتضیٰ کی مدد کے بغیر امتحان کیسے دے پائے گا  وہ دن رات ارتضیٰ کی جلد سے جلد صحت یابی کے لئے دعائیں کر رہا تھا  آخر امتحان کا دن آن پہنچا  ارتضیٰ کے والدین نے اس کی بیماری کی وجہ سے اسے امتحانات نہ دلوانے کا فیصلہ کیا  احمر سمجھ نہ پا رہا تھا کہ وہ اس صورتِ حال میں کیا کرے  اس کی دلی خواہش تھی کہ وہ کسی ایسی جگہ جا کر چھپ جائے،جہاں اسے کوئی نہ ڈھونڈ سکے اور اس طرح اس کی جان امتحان سے چھوٹ جائے،لیکن احمر کی جان بھی شکنجے میں آ چکی تھی اور آخر اسے امتحان میں بیٹھنا ہی پڑا  وہ بُری طرح گھبرایا ہوا اور پریشان حال تھا  گھبراہٹ اور بدحواسی کی وجہ سے اسے سوالات ہی ٹھیک طرح سمجھ میں نہیں آ رہے تھے،جب کہ وہ کوئی بہت نالائق طالب علم بھی نہیں تھا  بس محنت سے جی چُراتا تھا  ارتضیٰ کے ہر بار مدد کر دینے کی وجہ سے وہ سہارے کا عادی ہو گیا تھا  اسے خود پر بھروسا نہ رہا تھا  وہ ہر مشکل میں ارتضیٰ کی طرف دیکھتا،یہی وجہ تھی کہ وہ بروقت اور درست فیصلہ کرنے کی صلاحیت بھی کھو بیٹھا تھا  امتحانات میں یہی بات اس کے لئے نقصان دہ ثابت ہوئی  جن سوالات کے جوابات تھوڑے بہت آتے ہیں،لیکن اچھی طرح سے حل نہیں کر پائے گا،وہ انہی کو پہلے حل کرنے بیٹھ گیا اور بہت سا وقت ضائع کر دیا  نتیجتاً جو سوالات احمر کو اچھی طرح یاد تھے،انھیں حل کرنے کے لئے اس کے پاس وقت کم رہ گیا اور وہ انھیں بروقت مکمل کرنے میں ناکام رہا  جس کی وجہ سے وہ رہا سہا اعتماد اور خود پر بھروسا بھی کھو بیٹھا  ہر پرچے میں وہ پہلے سے زیادہ پریشان ہوتا اور غلطی پر غلطی کرتا  جب نتیجہ آیا تو احمر بُری طرح فیل ہو گیا اور اسے سب کے سامنے شرمندگی کا سامنا کرنا پڑا  دوستی یہ نہیں ہے کہ مدد کے نام پر دوست کو اپنا محتاج بنا دیا جائے اور اسے نقل کروا کر یہ سمجھا جائے کہ دوست کی مدد کی گئی ہے  یہ تو ایک طرح سے دوستی کے بجائے دشمنی کی گئی ہے  جب طالب علم اپنے کسی ہم جماعت یا دوست کو اپنے ساتھ اسکول کے کام کی تیاری میں شامل کرنے کی بجائے،مدد اور دوستی کے نام پر اسے نقل کرواتے ہیں،اس کا ہوم ورک اسی سے کروانے کی بجائے خود حل کر کے دے دیتے ہیں تو اپنے اس عمل سے وہ اپنے دوست کا اپنے بَل بوتے پر آگے بڑھ جانے کا اعتماد چھین لیتے ہیں  وہ دوست زندگی کی دوڑ میں پیچھے رہ جاتا ہے  وہ مسائل کا سامنا کرنے کی بجائے گھبرایا جاتا ہے اور ڈٹ کر مقابلہ نہیں کر پاتا  ایسا انسان محنت سے جی چُراتا ہے  وہ ہر وقت کسی بیساکھی کی تلاش میں رہتا ہے،جس پر اپنے حصے کا بوجھ ڈال کر وہ اپنے لڑکھڑاتے قدموں کو بغیر کسی اضافی محنت کے سنبھال سکے  ایسا شخص ہمیشہ سہارے تلاش کرتا ہے اور دوسروں کا محتاج رہتا ہے  جب بھی کوئی مشکل آن پڑے،وہ بَروقت اور درست فیصلہ کرنے میں ناکام رہتا ہے  اس میں عزتِ نفس ختم ہو جاتی ہے،جس کے باعث وہ مانگنے میں بھی عار محسوس نہیں کرتا  یاد رکھیں  اپنے دوست کی ایسی مدد کبھی نہ کریں جو اس کی عزتِ نفس،ذاتی وقار اور مستقبل کے لئے نقصان دہ ہو اور جس کے نتیجے میں اسے دوسروں کے سامنے شرمندگی کا سامنا کرنا پڑے  اب احمر اس بات کو اچھی طرح سمجھ گیا تھا  اس نے عہد کر لیا کہ وہ صرف اپنی ذات پر بھروسا کرے گا  پھر ایسا ہی ہوا اور وہ آئندہ سال اچھے نمبروں سے پاس ہو گیا  
آج کے انسان کو اُلّووؤں سے خاص شغف ہو گیا ہے،اس لئے وقت کے ساتھ انسانوں میں اُلّووؤں کی صفات پیدا ہو رہی ہیں  آج کل کے نوجوانوں کو راتوں کو جاگنے کا شوق ہو گیا ہے  گھر پر ہوں تو موبائل دیکھ کر جاگتے ہیں،گھر سے باہر ہوں تو چائے کے ڈھابوں پر چائے پی پی کر دکان دار کی کمائی کرواتے ہیں  کوئی ان سے پوچھے بیٹا  رات میں کب سوتے ہو  وہ معصومیت سے پوچھتا ہے کیا رات کو سوتے ہیں  اب ان کو کوئی بتائے کہ انسان تو رات میں سوتے ہیں،ہاں  اُلّو دن میں سوتے اور رات میں جاگتے ہیں  جب دیکھو تو سب کے ہاتھوں میں موبائل ہوتے ہیں اور ایک دوسرے سے غافل ہوتے ہیں  انسان سماجی جانور ہے اور اُلّووؤں کو ویرانی اور سناٹوں میں رہنا پسند ہے  اب ساتھ ہوتے ہوئے بھی اکیلا پن ہے  جاری ہے  اُلّو بے چارہ معصوم سا پرندہ ہے،ویرانوں میں رہتا ہے،اذیت نہیں پہنچاتا ہے  اس کو منحوس پرندہ کہہ ڈالا  اب اُلّو منحوس ہے یا نہیں،مگر آج کل انسان،ساتھ رہنے والوں کو اتنا عاجز کرتے ہیں کہ وہ ان کے لئے منحوس بن جاتے ہیں  اُلّو کے بارے میں انسان نے مشہور کر رکھا ہے کہ اس کے خون سے لکھا جادو منتر اثر کرتا ہے  اس میں اُلّو کا کیا قصور ہے  اصل مجرم تو انسان ہی ہے،اس لئے ایسے انسانوں سے بچنا چاہیے  اُلّو بے چارے تو ویرانوں میں رہتے ہیں  
سیدہ اُم ہانی منصور،کراچی  کیا  عافیہ نے جونہی اپنا بستہ کھولا اور اس میں سے 500 روپے کا نوٹ غائب پایا تو اس کے منہ سے بے ساختہ نکل پڑا یہ کیسے ہو سکتا ہے  اس نے اپنے آپ سے مخاطب ہوتے ہوئے خود کلامی کی اور پھر اپنے بستے میں سے تمام کتابیں باہر نکال کر اپنے بستے کا اچھی طرح معائنہ کرنے لگی  عافیہ کے اسکول والے ٹھیک دو ہفتے بعد تمام طلبہ کو تعلیمی دورے کے لئے ایک تاریخی مقام پر لے جا رہے تھے  اسی لئے عافیہ نے اپنے ابو سے 500 روپے لئے تھے  آج پیسے جمع کرانے کی آخری تاریخ تھی  اس نے اپنے بستے سے تمام چیزیں نکال کر باہر پھینک دی تھیں،مگر پیسوں کا تو کہیں نام و نشان ہی نہیں تھا  اچانک اس کی نظر زینب پر پڑی  جاری ہے  اس کے ہاتھ میں 500 روپے کا نوٹ دیکھ کر وہ چونک اُٹھی  زینب ایک غریب لڑکی تھی  اس لئے وہ فیس جمع نہ کرانے کی وجہ سے اسکول کے کسی پروگرام میں نہ جا پاتی تھی  عافیہ نے سوچا کہ آخر زینب کے پاس 500 روپے کہاں سے آئے  یقینا زینب نے اس کے بستے میں سے پیسے چرائے ہوں گے  عافیہ کا چہرہ غصے سے لال ہو گیا  اس نے اچانک زینب کی گردن پکڑ کر زور سے ہلا دی  زینب کی آنکھیں حیرت اور خوف کے مارے پھٹی کی پھٹی رہ گئیں یہ  یہ  یہ کیا کر رہی ہو  اس نے گھبراتے ہوئے بولا  میں  میں تو وہی کر رہی ہوں جو مجھے کرنا چاہیے  میرے بستے سے پیسے چوری کرتے ہوئے تمھیں ذرا شرم نہیں آئی  تمھارا دماغ تو ٹھیک ہے  یہ تم کیا کہہ رہی ہو  میں بھلا کیوں تمھارے پیسے چوری کرنے لگی  کیا تم کو میں اتنی گئی گزری لگتی ہوں  زینب،عافیہ کا ہاتھ اپنی گردن سے چھڑاتے ہوئے بلند اور سخت لہجے میں بولی  ٹھیک ہے  میں جا رہی ہوں مس حرا کے پاس  تمھیں تمھارے کیے کی سزا ضرور ملے گی  یہ کہتے ہوئے عافیہ اسٹاف روم کی طرف جانے لگی  غصے میں اس نے اپنا ہاتھ اپنی جیب میں ڈالا تو اسے کاغذ جیسا کچھ محسوس ہوا  جیسے ہی اس نے وہ کاغذ اپنی جیب سے نکالا تو وہ ہکا بکا رہ گئی  وہ پانچ سو کا نوٹ تھا  اسے اسی وقت یاد آیا کہ صبح اسکول سے نکلتے ہوئے اس نے وہ پیسے اپنے بستے سے نکال کر اپنی جیب میں ڈال لئے تھے  شرمندگی اور ندامت کے مارے عافیہ کا سر شرم سے جھک گیا  اس کی ذرا سی غلط فہمی نے اس کی غریب سہیلی کا دل توڑ دیا تھا اور اب شاید اس ٹوٹے دل کو جوڑنے کے لئے معافی کے علاوہ کوئی اور راستہ باقی نہ تھا  
عریشہ منور علی،شجاع آباد  والد کے فوت ہو جانے کے بعد ایک دن حسن نے والدہ سے کہا امی  اب ہم کیا کریں گے  ابو ہمیں اکیلا چھوڑ گئے  میں پڑھ لکھ کر بڑا آدمی کیسے بنوں گا  ایسا نہیں کہتے بیٹا  میں ہوں نا میں  دروازے کی ٹھک ٹھک سے امی کی بات ادھوری رہ گئی  ابو کے نام پارسل آیا ہے امی  حسن نے لفافہ ہاتھ میں پکڑے اندر آتے ہوئے کہا  بیٹا  اس پر نام کس کا ہے  نہیں امی  اس پر کسی کا نام نہیں  حسن نے لفافہ اُلٹ پلٹ کر دیکھا  یہ کیا امی اتنے سارے پیسے  امی نے بھی حیرت سے دیکھا  دوسرے دن حسن اسکول گیا تو استاد نے پوچھا اے حسن بیٹا  آج تو آپ بہت خوش ہیں کیا بات ہے  جی سر  میں آج بہت خوش ہوں  جاری ہے  حسن نے اپنے استاد کو بتایا استاد جی  ابو کے بعد میں اور میری امی بہت پریشان تھے،مگر پتا نہیں کون اللہ کا نیک بندہ ہمارے دروازے پر پیسوں سے بھرا لفافہ چھوڑ گیا  حسن نے تفصیل بتائی تو شاہد صاحب مسکرا دیے  پھر یہ سلسلہ اس وقت تک چلتا رہا،جب تک حسن پڑھ لکھ کر آرمی میں ملازم نہ ہوا  ایک دن استاد کے ہاتھ میں بہت سی کتابیں تھیں جن میں سے ایک زمین پر گر گئی  اس میں سے ایک خاکی لفافہ بھی وہیں گر گیا  حسن قریب ہی کھڑا تھا  اس نے دیکھ لیا کہ لفافے پر اس کے ابو کا نام اور گھر کا پتا لکھا تھا  اب وہ جان چکا تھا کہ ہر مہینے پیسے کون بھیجتا ہے  حسن نے اپنے استاد سے رابطہ نہ توڑا،کیونکہ وہ ان کا احسان مند تھا اور ان کی وجہ سے ہی اسے نوکری ملی  کچھ مہینوں سے اسے چھٹی نہیں مل رہی تھی اور نہ استاد شاہد سے رابطہ ہو رہا تھا  چھٹی ملتے ہی حسن گھر پہنچا  شام میں جب وہ استاد شاہد کے گھر گیا تو پتا چلا کہ وہ کرائے کے مکان میں رہتے تھے  وہ چند ماہ سے بیمار تھے  کرایہ نہ دے سکے تو مالک مکان نے گھر سے نکال دیا  حسن پریشان تھا،مگر جلد ہی اس نے استاد شاہد کا دوسرا گھر ڈھونڈ لیا،مگر دیر ہو گئی،کیونکہ شاہد استاد کا انتقال ہو چکا تھا  گھر میں بوڑھی ماں اور بیوی تھی  بیٹی کی شادی ہو گئی  حسن نے ایک لفافہ بوڑھی اماں کے ہاتھوں میں تھمایا اور تفصیل بتا کر گھر واپس آ گیا  اب حسن کو جب تنخواہ ملتی تو وہ ہر ماہ ایک معقول رقم لفافے میں ڈالتا اور مرحوم استاد کے گھر کی چوکھٹ پر گھنٹی بجا کر رکھ آتا  
عبدالرحمن  ایک شخص نے چڑیا پکڑنے کیلئے جال بچھایا،اتفاق سے ایک چڑیا اس میں پھنس گئی اور شکاری نے اسے پکڑ لیا  چڑیا نے اس سے کہا، اے انسان  تم نے کئی ہرن بکرے اور مرغ وغیرہ کھائے ہیں ان چیزوں کے مقابلے میں میری کیا حقیقت ہے،ذرا سا گوشت میرے جسم میں ہے اس سے تمہارا کیا بنے گا  تمہارا تو پیٹ بھی نہیں بھرے گا،لیکن اگر تم مجھے آزاد کر دو تو میں تمہیں تین نصیحتیں کرونگی جن پر عمل کرنا تمہارے لئے بہت مفید ہو گا،ان میں سے ایک نصیحت تو میں ابھی کروں گی،جبکہ دوسری اس وقت جب تم مجھے چھوڑ دو گے اور میں دیوار پر جا بیٹھوں گی،اس کے بعد تیسری اور آخری نصیحت اس وقت کروں گی جب دیوار سے اُڑ کر سامنے درخت کی شاخ پر جا بیٹھونگی  اس شخص کے دل میں تجسس پیدا ہوا کہ نہ جانے چڑیا کیا فائدہ مند نصیحتیں کرے  جاری ہے  اس نے چڑیا کی بات مانتے ہوئے اس سے کہا،تم مجھے پہلی نصیحت کرو پھر میں تمہیں چھوڑ دونگا  چنانچہ چڑیا نے کہا،میری پہلی نصیحت یہ ہے کہ جو بات کبھی نہیں ہو سکتی اس کا یقین مت کرنا یہ سن کر اس آدمی نے چڑیا کو چھوڑ دیا اور وہ سامنے دیوار پر جا بیٹھی،پھر بولی  میری دوسری نصیحت یہ ہے کہ جو بات ہو جائے اس کا غم نہ کرنا، اور پھر کہنے لگی اے بھلے مانس  تم نے مجھے چھوڑ کر بہت بڑی غلطی کی  کیونکہ میرے پیٹ میں پاؤ بھر کا انتہائی نایاب پتھر ہے  اگر تم مجھے ذبح کرتے اور میرے پیٹ سے اس موتی کو نکال لیتے تو اس کو فروخت کرنے سے تمہیں اس قدر دولت حاصل ہوتی کہ تمہاری آنے والی کئی نسلوں کے لئے کافی ہوتی  اور تم بہت بڑے رئیس ہو جاتے  اس شخص نے جو یہ بات سنی تو لگا افسوس کرنے،اور پچھتایا  کہ اس چڑیا کو چھوڑ کر اپنی زندگی کی بہت بڑی غلطی کی  اگر اسے نہ چھوڑتا تو میری نسلیں سنور جاتیں  چڑیا نے اسے اس طرح سوچ میں پڑے دیکھا تو اُڑ کر درخت کی شاخ پر جا بیٹھی اور بولی  اے بھلے مانس  ابھی میں نے تمہیں پہلی نصیحت کی جسے تم بھول گئے کہ جو بات نہ ہو سکنے والی ہو اس کا ہر گز یقین نہ کرنا  لیکن تم نے میری اس بات کا اعتبار کر لیا کہ میں چھٹاک بھر وزن رکھنے والی چڑیا اپنے پیٹ میں ایک پاؤ وزن کا موتی رکھتی ہوں،کیا یہ ممکن ہے  میں نے تمہیں دوسری نصیحت یہ کی تھی کہ جو بات ہو جائے اس کا غم نہ کرنا  مگر تم نے دوسری نصیحت کا بھی کوئی اثر نہ لیا اور غم و افسوس میں مبتلا ہو گئے کہ خواہ مخواہ مجھے جانے دیا،تمہیں کوئی بھی نصیحت کرنا بالکل بیکار ہے،تم نے میری پہلی دو نصیحتوں پر کب عمل کیا جو تیسری پر کرو گے،تم نصیحت کے قابل نہیں  یہ کہتے ہوئے چڑیا پھر سے اڑی،اور ہوا میں پرواز کر گئی،وہ شخص وہیں کھڑا چڑیا کی باتوں پر غور و فکر کرتے ہوئے سوچوں میں کھو گیا  حاصل کلام یہ کہ وہ لوگ خوش نصیب ہوتے ہیں جنہیں کوئی نصیحت کرنے والا ہو،ہم اکثر خود کو عقل کل سمجھتے ہوئے اپنے مخلص ساتھیوں اور بزرگوں کی نصیحتوں پر کان نہیں دھرتے،اور اس میں نقصان ہمارا ہی ہوتا ہے  یہ نصیحتیں صرف کہنے کی باتیں نہیں ہوتیں کہ کسی نے کہہ لیا ہم نے سن لیا،بلکہ دانائی اور دوسروں کے تجربات سے حاصل ہونے والے انمول اثاثے ہیں،جو یقینا ہمارے لئے مشعلِ راہ ثابت ہو سکتے ہیں اگر ہم ان نصیحتوں پر عمل بھی کریں  
عدیل اقبال  ٹِلّو بندر ایک درخت سے دوسرے درخت پر تیزی سے چھلانگ لگاتے ہوئے اپنے آپ سے بول رہا تھا جلدی  جلدی کر ٹِلّو جلدی،رات ہونے سے پہلے تجھے گھر پہنچنا ہے ورنہ امی کی ڈانٹ سننی پڑے گی  بچاؤ  بچاؤ  ارے کوئی ہے جو میری مدد کرے،مجھے اس گڑھے سے باہر نکالے  اچانک ٹِلّو بندر کے کانوں میں آواز آئی  ٹِلّو آواز کی سمت بڑھا اور اِدھر اُدھر دیکھنے لگا مگر اسے کوئی نظر نہیں آیا  اچانک اس کی نظر گڑھے کی طرف گئی تو وہاں ایک شیرنی پھنسی ہوئی دکھائی دی  ٹِلّو نے ڈرتے ہوئے کہا یہ کیا،رانی شیرنی  تم یہاں کیسے پھنس گئیں  مجھے نہیں پتا ٹِلّو بھائی  میرے بچے بھوکے تھے،میں تو جلدی جلدی جا رہی تھی،اس گڑھے پر بہت سارے پتے پڑے ہوئے تھے،میں نے جونہی یہاں چھلانگ ماری تو ایک دم سے اس میں گر گئی  جاری ہے  یہ کہہ کر رانی شیرنی رونے لگ گئی  ٹِلّو نے کہا اچھا اچھا  تم رونا بند کرو،میں تمہیں باہر نکالنے کا انتظام کرتا ہوں  ٹِلّو کچھ ہی دیر میں کہیں سے رسی ڈھونڈ لایا اور کہا یہ لو  اسے مضبوطی سے پکڑو اور باہر آ جاؤ  کچھ ہی دیر بعد شیرنی باہر آ گئی  جیسے ہی شیرنی باہر آئی ٹِلّو بندر ڈر کے مارے درخت پر چڑھ گیا کہ کہیں شیرنی اسے ہی نہ کھا جائے  رانی شیرنی نے کہا ارے بندر بھیا  تم مجھ سے کیوں ڈر رہے ہو  تم نے تو میری جان بچائی ہے،میں تمہیں شکریہ کہتی ہوں،میں تمہارا یہ احسان کبھی نہیں بھولوں گی،آج سے ہم دوست ہیں  تمہیں جب بھی میری ضرورت پڑے گی،میں ضرور تمہاری مدد کروں گی  ٹِلّو نے کہا اچھا  اب مجھے جانا ہو گا،میری امی میرا انتظار کر رہی ہوں گی  رانی شیرنی نے جاتے ہوئے کہا ہاں  میرے بھی بچے بھوکے ہیں پھر ملیں گے  وہ دونوں ایک دوسرے کو خدا حافظ کہہ کر اپنی اپنی راہ چل دیئے  کئی دن ایسے ہی گزر گئے  دونوں کی آپس میں ملاقات نہیں ہوئی مگر ایک روز رانی شیرنی نے واقعی اپنے دوست کے احسان کا بدلہ چکایا  ہوا یوں کہ اس جنگل میں ایک چیتا بھی رہتا تھا جو چھپ چھپ کر جانوروں کا شکار کرتا تھا،ایک بار شکار تلاش کرتے ہوئے وہ اس درخت پر چڑھ گیا جس پر ٹِلّو کا بڑا سا گھر بھی تھا  اس وقت ٹِلّو بندر اپنے گھر کی ٹہنی پر لیٹا اخبار پڑھ رہا تھا  اور اس کی امی کچن میں فروٹ چاٹ بنا رہی تھیں  چیتے نے انہیں دیکھ کر ہونٹوں پر زبان پھیرتے ہوئے کہا واہ  دَگڑو چیتے  آج تو پارٹی ہو گی پارٹی  دَگڑو آہستہ آہستہ آگے بڑھا اور ایک دم سے ٹِلّو پر حملہ کر کے اسے اپنے پنجوں میں دبوچ لیا،دَگڑو چیتے نے غصے سے کہا اب تجھے کون بچائے گا،بندر کی اولاد  بچاؤ  بچاؤ  ارے کوئی تو اس ظالم چیتے سے میری جان بچائے  ٹِلّو چلا چلا کر مدد کے لئے پکارنے لگا  اچانک خود کو چھڑانے کی کوشش میں اس کی ٹانگ پھسل گئی اور وہ سیدھا نیچے جا گرا  دَگڑو چیتا بھی فوراً چھلانگ مار کر نیچے آ گیا اور آہستہ آہستہ بندر کے پاس آتے ہوئے کہنے لگا اب تو تمہاری ٹانگ بھی ٹوٹ گئی،بھاگ بھی نہیں سکتے تم  لیکن اچانک سے دَگڑو رُک گیا اور ڈرتے ہوئے کہنے لگا رانی  تم میرے راستے سے ہٹ جاؤ  رانی نے کہا نہیں  نہیں ہٹوں گی  تمہیں نہیں پتا تم نے کس پر حملہ کیا ہے  میرے دوست پر حملہ کیا ہے،ٹِلّو میرا دوست ہے،ایک بار اس نے میری جان بچائی تھی،پھر رانی نے دَگڑو کو بہت مارا  اتنا مارا کہ وہ دُم دبا کے وہاں سے بھاگ گیا  ٹِلّو بندر نے رانی شیرنی کا شکریہ ادا کیا  رانی نے ٹِلّو سے کہا ارے نہیں ٹِلّو بھائی  یہ تو میرا فرض تھا  پیارے بچو  اس کہانی سے ہمیں سبق ملا کر اپنے دوستوں کو مشکل کے وقت اکیلا نہیں چھوڑنا چاہئے،ان کی مدد کرنی چاہئے  چاہے جتنی ہی بڑی مشکل ہو،ہمیشہ ان کا ساتھ دینا چاہئے  
زارا آصف  گھنے جنگل میں ایک دلدل کے قریب برسوں سے ایک چوہا اور ایک مینڈک رہتے تھے  بات چیت کے دوران ایک دن مینڈک نے چوہے سے کہا، اس دلدل میں میرا خاندان صدیوں سے آباد ہے اور اسی لئے یہ دلدل جو مجھے باپ دادا سے ملی ہے،میری میراث ہے  چوہا اس بات پر چڑ گیا  اس نے کہا، میرا خاندان بھی یہاں سینکڑوں سال سے آباد ہے اور مجھے بھی یہ جگہ اپنے باپ دادا سے ملی ہے اور یہ میری میراث ہے  یہ سن کر مینڈک غصے میں آ گیا اور تُو تُو میں میں شروع ہو گئی  بات اتنی بڑھی کہ ان کی دوستی میں فرق آ گیا اور دونوں نے ایک دوسرے سے بولنا چھوڑ دیا  ایک دن چوہا وہاں سے گزرا تو مینڈک نے اس پر آواز کسی جو چوہے کو بہت بری لگی  اس کے بعد چوہے نے یہ کیا کہ وہ گھاس میں چھپ کر بیٹھ جاتا اور جب مینڈک وہاں سے گزرتا تو اس پر حملہ کر دیتا  جاری ہے  آخر تنگ آ کر ایک دن مینڈک نے کہا، اے چوہے  تُو چوروں کی طرح یہ کیا چھپ چھپ کر حملہ کرتا ہے  مرد ہے تو سامنے میدان میں آ،تاکہ کھل کر مقابلہ ہو اور تجھے میری قوت کا پتا چلے  چوہے نے یہ بات قبول کر لی اور دوسرے دن صبح ہی صبح مقابلے کا وقت مقرر ہوا  مقررہ وقت پر ایک طرف سے چوہا نکلا  اس کے ہاتھ میں نرسل کے پودے کا ایک لمبا تنکا تھا  دوسری طرف سے مینڈک آگے بڑھا  اس کے ہاتھ میں بھی ایسا ہی تنکا تھا  دونوں نے ایک دوسرے پر زبردست حملہ کیا اور پھر ذرا سی دیر میں دونوں گتھم گتھا ہو گئے  ابھی یہ لڑائی جاری تھی کہ دور ہوا میں اڑتی ہوئی ایک چیل نے دیکھا کہ ایک چوہا اور ایک مینڈک آپس میں گتھم گتھا ہو رہے ہیں  وہ تیزی سے اُڑتی ہوئی نیچے آئی اور ایک جھپٹے میں دونوں پہلوانوں کو اپنے تیز،نوکیلے پنجوں میں دبا کر لے گئی  اب وہاں چوہا ہے نہ مینڈک  دلدل اب بھی موجود ہے  
بشریٰ ذیشان  شام کی نرم دھوپ اور دور دور تک پھیلی سبز گھاس،رنگ برنگے پھول،لہلہاتی جھاڑیاں،کالو کا تو اس چراگاہ سے جانے کا دل ہی نہیں چاہتا تھا  اس کا دل چاہتا تھا کہ ہمیشہ کے لئے اسی چراگاہ میں رہ جائے  اماں  کیا ایسا نہیں ہو سکتا کہ ہم یہیں رہ جائیں  مجھے سخت زمین والا وہ گندا گھر اچھا نہیں لگتا  یہاں کتنی نرم گھاس ہے،سونے میں کتنا مزہ آئے گا  جب بھی کالو اس چراگاہ میں آتا،اپنی ماں سے وہ یہی ضد کرتا تھا  نہیں بیٹا  گھر جیسا بھی ہو ہمارا محافظ ہوتا ہے  گھر میں ہمارا مالک ہماری حفاظت کرتا ہے  یہاں رات میں بھیڑیے آتے ہیں،جو بکریوں کو کھا جاتے ہیں  اوہو  اماں خواہ مخواہ ہی ڈراتی رہتی ہیں  میں نے تو آج تک کوئی بھیڑیا نہیں دیکھا  جاری ہے  کالو منہ ہی منہ میں بڑبڑایا  آج تو میں ضرور یہیں رہوں گا  کالو نے دل ہی دل میں فیصلہ کیا  اس کے چہرے پر ایک شریر مسکراہٹ تھی  جب مغرب کا وقت قریب آنے لگا تو چرواہے نے سب بکریوں کو ایک جگہ جمع کیا اور گھر کی طرف ہانکنے لگا  کالو جلدی سے ایک گھنی جھاڑی میں چھپ گیا  کالو کی ماں اسے نہ پا کر بہت پریشان ہوئی اور زور زور سے اسے آوازیں دینے لگی  اس کی گھبراہٹ دیکھ کر چرواہے کو بھی کالو کی غیر موجودگی کا پتا چل گیا  چرواہے نے اسے ہر جگہ ڈھونڈا درختوں اور ٹیلوں کے پیچھے جھاڑیوں میں،لیکن اسے کیا معلوم تھا کہ کالو کانٹے دار جھاڑیوں میں چھپا ہوا ہے اور چراگاہ میں رہ جانے کی خوشی میں کانٹوں کی چبھن بھی برداشت کر رہا ہے  کالا ہونے کی وجہ سے وہ جھاڑیوں میں بالکل نظر نہیں آ رہا تھا  چرواہا کالو کو ڈھونڈ ڈھونڈ کر تھک گیا اور اب اندھیرا بھی ہونے والا تھا،اس لئے وہ بکریوں کو لے کر گھر کی طرف چل دیا  کالو کی اماں بہت پریشان تھی  وہ بار بار پیچھے مڑ کر دیکھتی کہ شاید کالو واپس آ جائے،لیکن وہ نہیں آیا  سب کے جانے کے بعد کالجو جھاڑیوں میں سے نکل آیا  اب وہ بہت خوش تھا  کبھی اِدھر چھلانگیں لگاتا،کبھی اِدھر اُدھر دیکھتا،کبھی درختوں پر اپنے چھوٹے چھوٹے سینگوں سے ٹکریں مارتا اور کبھی گھاس پر قلابازیاں کھاتا  کھیل کود میں کب اندھیرا گہرا ہوا،اسے پتا ہی نہیں چلا  اس وقت اسے ہوش جب آیا،جب دور سے کسی بھیڑیے کی آواز سنائی دی  پھر یکے بعد دیگرے کئی بھیڑیے چلانے لگے  کالو نے سوچا کہ اسے فوراً گھر بھاگ جانا چاہیے،لیکن اندھیرے میں کچھ اس کی سمجھ میں نہیں آیا  وہ فیصلہ نہیں کر پایا کہ اسے کس طرف جانا چاہیے  اس نے چاروں طرف دیکھا  خوبصورت چراگاہ اب اسے بہت خوف ناک نظر آ رہی تھی  اسے ایسا لگا جیسے جھاڑیوں اور بڑے بڑے درختوں کے پیچھے بہت سارے بھیڑیے چھپے ہوئے ہیں،جو کسی بھی وقت نکل کر اس پر حملہ کر دیں گے اور اس کی بوٹی بوٹی کر کے کھا جائیں گے  کالو نے زور زور سے چلانا شروع کر دیا  کالو کی اماں جو کالو کے انتظار میں ابھی تک جاگ رہی تھی  کالو کی آواز سن کر زور زور سے چلانے لگی  اس کے چلانے سے چرواہے کی آنکھ کھل گئی  اب اسے بھی کالو کی آواز سنائی دے رہی تھی  اس نے جلدی سے لالٹین لی اور آواز کی سمت دوڑ لگا دی  دور سے لالٹین کی روشنی دیکھ کر کالو کی جان میں جان آئی  وہ روشنی کی طرف دوڑنے لگا اور جلد ہی وہ چرواہے کے پاس پہنچ گیا  چرواہے نے پیار سے اس کی بیٹھ تھپتھپاتے ہوئے کہا کالو تُو بہت شریر ہو گیا ہے  آج تو نے مجھے بہت پریشان کیا  کالو محبت سے اپنا سر اس کی ٹانگوں سے رگڑنے لگا  جب کالو گھر آیا تو اس نے اپنی اماں سے معافی مانگی کہ آئندہ وہ بڑوں کی بات مانے لگا  اس کی اماں نے اسے خوب پیار کیا  آج کالو کو یہ گندا سا جھونپڑا بہت خوبصورت اور پُرسکون لگ رہا تھا  وہ اپنی اماں کے ساتھ لیٹ کر میٹھی نیند سو گیا  
محمد علی سحر  زینب کی پہلی سالگرہ قریب تھی  اس سالگرہ کو منانے کیلئے سارا گھر پُرجوش تھا اور کیوں پُرجوش نہ ہوتا،زینب اس گھر کی پہلی پوتی جو تھی  جیسے جیسے سالگرہ کا دن قریب آ رہا تھا،زینب کے سارے چچا تیاری میں لگے ہوئے تھے  زینب کے والدین اور دادا،دادی،زینب کی سالگرہ بڑی دھوم دھام سے منانا چاہتے تھے  زینب کے والد نہال احمد نے سارے کمرے کو وائٹ واش کروا لیا تھا  ادھر زینب کی ماما نے زینب کیلئے خوبصورت جوڑے بنوائے تھے جو زینب نے اپنی پہلی سالگرہ پر زیب تن کرنے تھے  ایک دن زینب کے چاچو اور پھپھو سالگرہ کے حوالے سے انتظامات کو حتمی شکل دینے کیلئے آئے تو سب نے ان کو سالگرہ کی پارٹی کے بارے میں جوش و خروش سے بتا رہے تھے  ابھی یہ باتیں ہو رہی تھیں کہ زینب کے بھائی روحان نے کہا، ارے آپ کو معلوم ہے ہمارے محلے میں تیسری گلی میں بھی ایک زینب رہتی ہے،اس کی بھی سالگرہ ہماری زینب کی سالگرہ سے دو دن پہلے آتی ہے  جاری ہے  ہماری زینب کی تو پہلی سالگرہ ہے اور اس کی چوتھی سالگرہ ہے  اس کے امی،ابو ہر سال اس کی سالگرہ بڑی دھوم دھام سے مناتے تھے لیکن اس سال  روحان یہ کہہ کر خاموش ہو گیا  لیکن اس سال کیا  پھپھو نے روحان سے پوچھا  روحان نے کہا،ابھی تین ماہ پہلے زینب کے والدین کا ایک روڈ حادثے میں انتقال ہو گیا،دونوں کے انتقال کے بعد زینب اپنی بوڑھی دادی کے ساتھ رہتی ہے  کل اس کی دادی ہمارے گھر آئی تھیں جب ماما نے ان کو اپنی زینب کی سالگرہ کے بارے میں بتایا تو وہ رونے لگیں  روحان کی یہ بات سن کر پھپھو نے کچھ سوچا اور روحان سے کہا  تم مجھے ان کے گھر لے چلو  وہ انہیں دوسری زینب کے گھر لے گیا  زینب کی دادی سے کچھ بات کی جسے سن کر وہ خوش ہو گئیں  واپس آ کر پھپھو نے اپنے والد سے کچھ بات کی  ان کی بات سن کر انہوں نے زینب کے والدین سے کچھ کہا اور پھر سب کو اپنے کمرے میں بلا لیا  جب سب لوگ زینب کے دادا کے کمرے میں آ گئے تو زینب کی دادی نے کہا  بھئی ہم نے آپ سب کو اس لئے بلایا ہے کہ یہ بات آپ کو بتائیں کہ زینب کی سالگرہ بڑی دھوم دھام سے منائی جائے گی،گھر بھی سجے گا اور مہمان بھی آئیں گے لیکن یہ سالگرہ ہم اس یتیم بچی کے گھر منائیں اور اس کے گھر کو بھی سجایا جائے گا  آپ لوگ جلد جا کر اُن کے گھر کی سجاوٹ شروع کر دیں  یہ سن کر روحان نے کہا  دادی،یہ کیا،ہم نے تو اپنا گھر سجایا ہے،وہاں کیا مزہ آئے گا  لیکن دادا کے سمجھانے پر راضی ہو گیا پھر سب نے خوشی سے تالیاں بجائیں  پھر یوں ہوا کہ چھوٹی زینب کی سالگرہ بڑی زینب کی سالگرہ والے دن یعنی دو دن پہلے منائی گئی  گھر بھی سجایا گیا،خوب لائٹیں اور غبارے لگائے گئے اور پھر چھوٹی زینب نے بڑی زینب کے ساتھ مل کر سالگرہ کا بڑا سا کیک کاٹا  بڑی زینب اور اس کی دادی بہت خوش تھیں  چھوٹی زینب کی دادی نے سالگرہ میں دیئے گئے تحفے دونوں میں آدھے آدھے بانٹ دیئے  بڑی زینب بہت شاداں تھی  اس کی دادی یہ سب دیکھ کر رونے لگیں،چھوٹی زینب کی دادی نے ان کو محبت سے گلے لگا لیا پھر کھانے کے بعد دادا نے سب مہمانوں کے سامنے یہ اعلان کیا کہ، آج سے بڑی زینب بھی میری پوتی ہے  میں اس کی کفالت کروں گا اور اس کی پڑھائی،کھانے پینے کا سارا خرچ اُٹھاؤں گا بلکہ ہر سال چھوٹی زینب اور بڑی زینب کی سالگرہ بھی ہم سب ایک ساتھ مل کر ہی منائیں گے  یہ اعلان سن کر تمام مہمان بہت ہی خوش ہوئے  سب نے زور دار تالیاں بجائیں  بڑی زینب اور اس کی دادی کی خوشی تو دیکھنے والی تھی  یوں اس کی سالگرہ بہت یادگار ٹھہری  
حافظ محمد بن مالک  ایک مرتبہ ایک فقیر کسی میدان سے گزر رہا تھا  اسے دو سوداگر نظر آئے  اس نے سوداگروں سے پوچھا بھائیو  کیا تمہارا اونٹ کھو گیا ہے  سوداگر خوش ہوئے اور بولے، تم نے دیکھا ہے کیا  فقیر نے کہا، کانا تو نہیں تھا اور دائیں پیر سے لنگڑا تو نہیں تھا  ان سوداگروں کو یقین ہو گیا کہ اس نے اونٹ دیکھا ہے،لہٰذا اسی سے معلوم کیا جائے  وہ کہنے لگے، بھائی یہ حقیقت ہے کہ وہ کانا اور لنگڑا تھا،مگر وہ گیا کہاں  فقیر نے اسی لہجے میں کہا، آگے والا دانت ٹوٹا ہوا تو نہیں تھا  سوداگر جلدی سے بولے، یہی جناب یہی،اللہ کے واسطے پتا بتا دو  کہاں دیکھا تھا  فقیر نے ایک مرتبہ پھر اسی انداز میں کہا، ایک طرف شہد کے ڈبے اور دوسری طرف گندم کی بوری لدی ہوئی تھی  جاری ہے  اب دونوں کو پکا یقین ہو گیا  کہنے لگے، فقیر بابا  اب جلدی سے ہمیں چل کر بتائیے کہ اونٹ کہاں ہے  فقیر نے کہا،بھائی  اگر سچ پوچھو تو نہ میں نے تمہارے اونٹ کو دیکھا ہے اور نہ اس کے بارے میں سنا ہے  میں ابھی تم دونوں سے سن رہا ہوں کہ تمہارا اونٹ کھو گیا ہے  سوداگر حیران ہو گئے اور سمجھے کہ وہ ہم کو دھوکہ دے رہا ہے  دھمکی دے کر کہنے لگے، اسی اونٹ پر دوسرے سامان کے ساتھ ہمارے جواہرات بھی رکھے ہوئے ہیں  اگر نہیں بتاؤ گے تو تمہیں قید کرا دیں گے  فقیر نے جواب دیا، بھئی مجھے دھمکی نہ دو  میں نے تمہارا اونٹ نہیں دیکھا  اس پر سوداگر فقیر کو پکڑ کر قاضی کے پاس لے گئے  قاضی کو بھی فقیر نے وہی بات بتائی  جب تم نے اونٹ دیکھا ہی نہیں تو اس کے بارے میں اتنی صحیح باتیں کیوں کر بتا رہے ہو  قاضی نے تعجب سے پوچھا  فقیر نے مسکرا کر کہا، قاضی صاحب  میری بات سن کر آپ ضرور شک میں مبتلا ہوں گے،لیکن میں اب آپ کو حقیقت بتاتا ہوں  جب میں گھر سے نکلتا ہوں تو آنکھیں کھلی رکھتا ہوں  آج صبح میں ایک جگہ سے گزرا تو میں نے دیکھا کہ ایک اونٹ کے پیروں کے نشان تو موجود ہیں،لیکن کسی آدمی کے پیروں کے نشان نہیں ہیں جس سے میں سمجھا کہ یہ اونٹ رسی تڑا کر بھاگا ہے  پھر دیکھا تو ایک پاؤں کے نشان تھے ہی نہیں  اس سے معلوم ہوا کہ وہ لنگڑا ہے  پھر کیا دیکھتا ہوں کہ راستے کے ایک طرف گھاس چرنے کے نشان ہیں جس سے معلوم ہوتا تھا کہ وہ کانا ہے  دانت کے ٹوٹا ہونے کا علم اس طرح ہوا کہ اس نے جس پودے کو کھانے کی کوشش کی،اس کے کچھ پتے باقی رہ گئے تھے اور سامان کا پتا اس طرح چلا کہ ایک طرف چیونٹیوں کی آمد و رفت تھی جس سے معلوم ہوا کہ ایک طرف اناج ہے اور دوسری طرف شہد کی مکھیاں تھیں جس سے معلوم ہوا کہ وہاں شہد ضرور ہو گا  قاضی یہ بات سن کے دنگ رہ گیا اور فقیر کو شاباشی دی  سوداگر بھی فقیر کے بتائے ہوئے راستے پر گئے اور انہیں اپنا کھویا ہوا اونٹ مل گیا  انہوں نے فقیر کو انعام و اکرام سے نوازا  
محمد شفیق اعوان  ایک شکاری جنگل میں دن بھر شکار کی تلاش میں مارے مارے پھرتا رہا،مگر اسے کوئی شکار نہیں ملا  مایوس ہو کر ایک درخت کے نیچے بیٹھ گیا،تاکہ تھکاوٹ دور کر سکے  اچانک ایک فاختہ اس کے سامنے والے درخت پر آ کر بیٹھ گئی ہے  فاختہ کو دیکھ کر شکاری خوش ہو گیا کہ شکار تو میرے پاس خود آ گیا ہے  میرے خالق و مالک نے میری بے بسی دیکھ کر میرے لئے شکار بھیج دیا  شکاری نے اپنی غلیل میں پتھر کا چھوٹا سا ٹکڑا رکھا اور فاختہ کو نشانہ بنایا  فاختہ پتھر لگنے سے شدید زخمی ہو گئی  پھڑپھڑاتی ہوئی زمین پر آ گری  شکاری نے اپنی جیب سے اپنا چاقو نکالا اور فاختہ کو ذبح کرنے لگا تو فاختہ نے کہا اے انسان  میں جانتی ہوں کہ اللہ تعالیٰ نے دنیا کی ہر شے انسان کے لئے پیدا کی ہے  جاری ہے  دنیا اس کے لئے مسخر کر دی گئی ہے،لیکن ظلم و ستم کرنے،اپنی حد سے تجاوز کرنے اور فضول خرچی کرنے سے منع بھی کیا گیا ہے  اگر انسان بغاوت کی راہ اختیار کرے گا تو اللہ تعالیٰ کی گرفت سے نہیں بچ سکتا،اسے اپنے خالق،مالک کی ہدایت کی خلاف ورزی کرنے پر سزا ضرور ملے گی  شکاری فاختہ کی باتیں سن کر حیران رہ گیا  فاختہ نے پھر کہا میرے چار بچے ہیں جو چند دنوں کے ہیں  ابھی کل ہی کی بات ہے کہ میری پڑوسن فاختہ کو ایک شکاری نے شکار کر لیا اور میں اکیلی رہ گئی ہوں  اب ان بچوں کو خوراک اور پانی دینا میرا فرض ہے  اگر تم نے مجھے ذبح کر لیا تو میرے یہ بچے بھوک اور پیاس سے مر جائیں گے  انھیں کون کھلائے پلائے گا  اس طرح آپ کے ذمے چار بچوں کا قتل آ جائے گا،کیا یہ ظلم نہیں  اے شکاری  یہ دن پرندوں کے انڈے بچے دینے کے ہیں  ان دنوں آپ کو شکار نہیں کرنا چاہیے  شکاری فاختہ کی باتیں سن کر حیرت میں ڈوب گیا اور بولا بی فاختہ  نے بہت اچھی باتیں کی ہیں  ٹھہرو میں تمھیں مرہم لگاتا اور دانہ،پانی دیتا ہوں،اس طرح تم میں قوت آئے گی اور درد بھی کم ہو جائے گا  شکاری نے فاختہ کو مرہم لگایا اور اسے دانہ پانی دیا  تھوڑی دیر بعد فاختہ نے اپنے پَر پھیلائے  شکاری نے فاختہ سے کہا اب مجھے اپنے بچوں تک لے چلو  میں تمہاری اور تمہارے بچوں کی دیکھ بھال کروں گا،جب تک تم تندرست اور بچے بڑے نہیں ہوتے  چونکہ میں نے تمھیں زخمی کیا ہے،اس لئے اب میرا فرض ہے کہ تمھاری دیکھ بھال کروں  فاختہ کے زخم پر مرہم لگنے سے درد کم ہو گیا اور غذا کھانے سے قوت بھی آ گئی  فاختہ اپنے پَر پھڑپھڑانے لگی  تھوڑا سا اُڑتی اور پھر بیٹھ جاتی  شکاری اس کے ساتھ ساتھ چلتا رہا  آخر فاختہ اپنے گھونسلے کے مقام تک پہنچ گئی  اس درخت کے نیچے بیٹھ کر اوپر دیکھنے لگی  شکاری سمجھ گیا کہ اس درخت پر فاختہ کا گھونسلا ہے  وہ درخت پر چڑھ گیا  واقعی گھونسلے میں چار چھوٹے چھوٹے بچے موجود تھے  اس نے گھونسلے سمیت فاختہ کے بچوں کو اُٹھایا اور نیچے اُتر آیا  اس نے فاختہ کے سامنے دانہ دُنکا رکھا  فاختہ اپنے بچوں کو کھلانے لگی  جب ان کے پیٹ بھر گئے تو خوشی سے بولنے لگے  شکاری ان ماں بچوں کو اپنے گھر لے آیا  ان کی دیکھ بھال کرتا رہا  حتی کہ فاختہ مکمل صحت مند اور بچے بڑے ہو گئے اور اُڑنے لگے  شکاری نے یہ دیکھ کر فاختہ سے کہا تم نے مجھے ظلم کرنے سے بچایا،تمہارا شکریہ  اب تم اور تمہارے بچے جہاں چاہیں جا سکتے ہیں  اے فاختہ  میں تیرا پیغام دور دور تک پھیلاؤں گا،تاکہ لوگوں کو یہ بات معلوم رہے کہ جب پرندوں،چرندوں کے انڈے،بچے دینے کا وقت ہو تو انھیں مت ہلاک کرو،ورنہ ان کی نسل آہستہ آہستہ ختم ہو جائے گی  
غلام فرید کمبوہ  ایک قاضی صاحب نے اپنے شاگردوں کا امتحان لینے کے لئے ان کے سامنے ایک مقدمہ رکھا اور ان کو اپنی رائے لکھنے کو کہا  ایک شخص کے گھر مہمان آئے  اس نے ان کی خاطر مدارات کے لئے اپنے ملازم کو دودھ لینے بھیجا،تاکہ مہمانوں کے لئے کھیر بنائی جا سکے  ملازم دودھ کا برتن سر پر رکھے آ رہا تھا کہ اوپر سے ایک چیل گزری جس کے پنجوں میں سانپ تھا  سانپ کے منہ سے زہر کے قطرے نکلے جو دودھ میں جا گرے  مہمانوں نے اس دودھ سے بنی کھیر کھائی تو سب ہلاک ہو گئے  اب اس کا قصور وار کون ہے  پہلے شاگرد نے لکھا یہ غلطی ملازم کی ہے اسے برتن ڈھانپنا چاہیے تھا  لہٰذا مہمانوں کا قتل اس کے ذمے ہے اسے سزا دی جائے گی  قاضی صاحب نے کہا یہ بات درست ہے کہ ملازم کو برتن ڈھانپنا چاہیے تھا،لیکن یہ اتنا بڑا جرم نہیں کہ اسے موت کی سزا دی جائے  جاری ہے  دوسرے شاگرد نے لکھا اصل جرم گھر کے مالک کا ہے  اسے پہلے خود کھیر چکھنی چاہیے تھی،پھر مہمانوں کو پیش کرنی چاہیے تھی  قاضی صاحب نے یہ جواز بھی مسترد کر دیا  تیسرے نے لکھا یہ ایک اتفاقی واقعہ ہے  مہمانوں کی تقدیر میں مرنا لکھا تھا  اس میں کسی کو سزا وار قرار نہیں دیا جا سکتا ہے  قاضی صاحب نے کہا یہ کسی جج کی سوچ نہیں ہونی چاہیے  جج اگر مقدمات تقدیر پر ڈال دے گا تو انصاف کون کرے گا  چوتھے نے کہا سب سے پہلا سوال یہ ہے کہ یہ سارا منظر کس نے دیکھا کہ چیل کے پنجوں میں سانپ ہے  کس نے سانپ کے منہ سے زہر نکلتا دیکھا  اگر اس منظر کا گواہ ملازم ہے تو وہ مجرم ہے  اگر گواہ مالک ہے تو وہ مجرم ہے اور اگر کوئی گواہ نہیں تو جس نے یہ کہانی گھڑی ہے  وہ قاتل ہے  قاضی صاحب نے اپنے چوتھے شاگرد کو شاباش دی اور صرف اسے قاضی کے منصب کا اہل قرار دیا  
سیدہ آمنہ  نو سالہ لائبہ اپنے والدین کی اکلوتی اولاد تھی  لاڈ پیار نے اسے ضدی بنا دیا تھا  کوئی فرمائش ایسی نہ تھی جو پوری نہ ہوئی ہو  آج کل لائبہ نے عجیب ہی ضد پکڑی ہوئی تھی وہ ہر وقت باہر کے کھانوں کی فرمائش کرنے لگی تھی  کبھی اسے پیزا کھانا ہوتا کبھی زنگر برگر،کبھی حلیم تو کبھی فرنچ فرائز،گھر میں اس کی امی کتنے ہی مزے کے کھانے پکاتیں،مگر وہ ایک نوالہ بھی نہ چکھتی  مجبوراً اس کے والد اسے باہر سے اس کی من پسند چیز جو وہ کہتی کھانے کو لا کر دے دیتے تھے  ایک روز لائبہ کو اچانک تیز بخار ہو گیا  ساتھ الٹیاں بھی شروع ہو گئیں  بھوک بھی نہیں لگ رہی تھی  جو کھاتی وہ الٹ دیتی اس کے والدین پریشان ہو کر اسے ڈاکٹر کے پاس لے گئے  ڈاکٹر بھی اس کی حالت دیکھ کر پریشان ہو گیا اور اس نے چند ٹیسٹ لکھ کر دے دیئے  جاری ہے  رپورٹ آئی تو وہی ہوا جس کا ڈاکٹر کو ڈر تھا  یعنی کہ لائبہ کو یرقان ہو گیا تھا  ڈاکٹر نے اس کے لئے چند دوائیں لکھ کر دیں اور ساتھ ہی مکمل پرہیز کرنے کے لئے کہا اب وہ صرف اُبلی ہوئی غذائیں ہی کھا سکتی تھی  چکنائی اور مرچوں کا مکمل پرہیز تھا  ایک دو روز میں لائبہ کا بخار اُتر گیا لیکن کمزوری بہت تھی  آہستہ آہستہ اسے بھوک بھی لگنے لگی تھی  لیکن ہر وقت کھانے میں اُبلی ہوئی لوکی،کدو اور مولی دیکھ کر اس کا دل سخت ڈوب گیا تھا اس کی امی نے سمجھایا کہ اب تقریباً ایک مہینے تک اسے ایسی ہی غذا کھانی پڑے گی  اُبلے ہوئے کھانوں کے علاوہ وہ کچھ نہیں کھا سکتی  یہ سن کر لائبہ خوب روئی اور چیخی چلائی لیکن اس کی امی نے دل پر پتھر رکھ کر اُبلے کھانے کھلائے  لائبہ رو رو کر امی سے کہتی امی  اب میں کبھی ضد نہیں کروں گی کبھی برگر اور پیزا نہیں کھاؤں گی وہ جو آپ اتنے مزے کے دال چاول بناتی ہیں وہی بنا کر کھلا دیں پلیز  اس کی امی نے اس کا ماتھا چوما اور کہا، چند دنوں میں آپ انشاء اللہ بالکل ٹھیک ہو جاؤ گی اور پرہیز بھی ختم ہو جائے گا  آپ اللہ تعالیٰ سے اپنی صحت کے لئے دعا کیا کرو  آپ نے دیکھا کہ گھر کا کھانا بھی اللہ تعالیٰ کی کتنی بڑی نعمت ہے  بہت سے لوگوں کو تو یہ کھانا ہی نصیب نہیں ہوتا اور جو لوگ اس نعمت کی ناشکری کرتے ہیں ان کو اس کا نتیجہ بھی بھگتنا پڑتا ہے  باہر کے کھانوں میں ہمیں کیا پتا کہ وہ کیسا گھی اور کیسا مسالہ استعمال کرتے ہیں یا وہ صفائی کا خیال رکھتے ہیں یا نہیں اس لئے اب تو آپ صبر شکر کر کے یہی کھانا کھاؤ  جب مکمل صحت یاب ہو جاؤ گی تو پھر جو دل چاہے وہ کھانا  آج لائبہ صحت یاب ہوئے ایک ہفتہ ہو چکا ہے اب وہ خوشی خوشی اپنی امی کے ہاتھ کا پکا کھانا کھاتی ہے  بلکہ فرمائش کر کے پکواتی ہے اور اللہ کا شکر ادا کرتی ہے کہ اس نے کیسی کیسی نعمتیں ہمیں عطا کی ہیں  
عشرت جہاں  گزرے وقتوں کی بات ہے کسی علاقے میں عبدالرحمن نامی ایک امیر آدمی رہا کرتا تھا  امان اور سبحان اس کے دو ہی بیٹے تھے  اس نے اپنی زندگی میں خوب محنت کی تھی  باپ دادا کی چھوڑی ہوئی جائیداد کو نہ صرف سنبھالا،بلکہ اس میں اضافہ کیا اور نیک نامی بھی پائی  اپنے اچھے رویے کے باعث اپنے پرائے سب ہی اس کی عزت کرتے تھے،لیکن عبدالرحمن کی زندگی مختصر تھی  اسے اتنی مہلت نہ مل سکی کہ وہ اپنے ہاتھوں اپنی دولت دونوں بیٹوں میں تقسیم کر دیتا  یوں بھی باپ کی چھوڑی ہوئی جائیداد کے وارث امان اور سبحان ہی تھے  ماں کے بعد دونوں بھائی باپ کے سائے سے بھی محروم ہو چکے تھے  اس موقع پر امان نے چھوٹے بھائی سبحان کی خوب دل جوئی کی  باپ کی جدائی کے غم نے دونوں کو افسردہ کر رکھا تھا  جاری ہے  آخر کب تک وہ اس غم کو سینے سے لگائے رکھتے  ایک نہ ایک دن تو دنیاداری نبھانے کے لئے میدانِ عمل میں آنا ہی تھا  ایک دن سبحان نے تجارت کی غرض سے دور دراز علاقے کے سفر کا ارادہ کیا اور امان کے سامنے اپنی دلی کیفیت کا ذکر کیا تو اس نے کہا تمہاری جدائی مجھے گوارا تو نہیں،لیکن تمہارے اچھے مستقبل کی خاطر میں برداشت کر لوں گا  اللہ تمھیں سرخ رُو کرے  امان نے ذرا توقف کے بعد پھر کہا میں چاہتا ہوں کہ اس موقع پر جائیداد کا حساب کتاب کر لیا جائے تو اچھا ہے  سبحان خاموشی سے بھائی کی بات سن رہا تھا،پہلو بدلنے لگا  بھائی جان  اس کی کیا ضرورت ہے ابا جان کے پاس جو کچھ بھی تھا،اب ہمارا ہی تو ہے،پھر حساب کتاب کیا ضروری ہے  ہر چیز تمہارے علم میں آ جائے تو بہتر ہے  امان نے کہا جو کچھ نظر آ رہا ہے،سب کچھ ویسا نہیں ہے میرے بھائی  امان کے لہجے میں افسردگی تھی  اس نے مزید کہا ابا جان بہت مقروض تھے  شاید ان ہی فکروں نے انھیں وقت سے پہلے ہم سے چھین لیا  ابا جی مقروض تھے  سبحان ہکا بکا رہ گیا  یہ کیسے ہو سکتا ہے  وہ یکدم بول اُٹھا  اُن کے جانے کے بعد جب معاملات میرے ہاتھ میں آئے،ان سے پتا چلا تو میں بھی تمہاری طرح حیران پریشان رہ گیا تھا  امان آہستہ سے بولا نہر کے کنارے والا باغ بھی قرض میں ہے اور  لیکن بھائی  ابا جان کو قرض کی کیا ضرورت تھی  سبحان بے چین ہو گیا  سبحان  میں نے تمھیں بتایا تو ہے میں معاملات دیکھ رہا ہوں  ویسے تم فکر مت کرو،میں سب سنبھال لوں گا  بھائی جان  اب میں سوچ رہا ہوں کہ ان حالات میں آپ کو تنہا چھوڑ کر نہ جاؤں،آپ اکیلے پریشان ہوں گے  سبحان نے سوچتے ہوئے کہا  ارے نہیں نہیں سبحان  تم تو فکرمند ہو گئے  اسی لئے میں تمھیں یہ سب کچھ نہیں بتانا چاہ رہا تھا  امان جلدی سے بولا تم ضرور جاؤ اور ابا جی کا ہنر آزماؤ،جو انھوں نے تجارت سے حاصل کیا تھا  مجھ پر بھروسا رکھو  میں ہوں نا  امان نے پیار سے کہا  اس طرح کچھ تجارتی سامان لے کر سبحان ایک لمبے سفر پر روانہ ہو گیا  ایک سال بعد اس کی واپسی ہوئی  وہ بہت خوش تھا  بہت سے تجربات اور نئے نئے مشاہدات اس کے ساتھ تھے  اس نے اپنے سفر کے دوران کئی اہم سبق سیکھے اور تجارت میں کامیاب رہا  اس دفعہ وہ تھوڑے دن کے لئے گھر آیا تھا  ایک بار پھر وہ تازہ دم ہو کر نئے سفر کے لئے تیار تھا  سبحان  تم پھر سے سفر پر جا رہے ہو،مجھے تمہاری کمی بہت محسوس ہوتی ہے،لیکن خیر کوئی بات نہیں  امان نے ٹھیر ٹھیر کر کہا میں ہوں ناں سب سنبھال لوں گا  سبحان نے بھائی کی طرف دیکھا  امان کے لہجے میں ہچکچاہٹ سی محسوس کی  جی بھائی  اسی لئے تو میں مطمئن ہوں،آپ ہیں ناں  سبحان  میں سوچ رہا ہوں کہ ایک بہت بڑی حویلی بنائی جائے  محل نما حویلی جس میں ہم دونوں بھائی خوش و خرم رہیں گے  ابا جان کی کھوئی ہوئی عزت دوبارہ پا لیں گے  تمھارے علم میں تو ہے ہی کہ ابا جان جائیداد قرض میں چھوڑ گئے ہیں  بس بس بھائی جان  ان باتوں سے مجھے تکلیف ہوتی ہے  سبحان تڑپ کر بولا  ارے پگلے تُو کیوں پریشان ہوتا ہے میں جو ہوں،اسی لئے میں نے سوچا ہے کہ ایک شاندار سی حویلی بنائی جائے،لیکن اس کے لئے مجھے کچھ سرمائے کی ضرورت ہے  میرے پاس جو کچھ بھی ہے وہ آپ ہی کا ہے بھائی جان  سبحان نے خوش دلی سے کہا چار لاکھ درہم اس تجارت کی برکت سے مجھے حاصل ہوئے ہیں  بہت ہیں میرے بھائی  امان جلدی سے بولا اس بار جب تم لوٹو گے تو ایک شاندار محل میں تمہارا قیام ہو گا،پھر میں تمہاری تمام رقم بھی لوٹا دوں گا  رقم کی بات چھوڑیے بھائی جان  بس میری ایک درخواست ہے  سبحان یہ کہہ کر خاموش ہو گیا  کہو سبحان  رک کیوں گئے  امان بے چینی سے بولا  آپ اس محل کی چار اینٹیں مجھے دے دیجیے،ہر اینٹ ایک لاکھ درہم کی ہو گی  سبحان کی بات سن کر امان دل کھول کر ہنستا رہا  سبحان خاموشی سے اسے تکنے لگا  ٹھیک ہے،مجھے کیا اعتراض ہو سکتا ہے  میں لکھ کر دینے کو بھی تیار ہوں  ایک اینٹ ایک لاکھ درہم کی تمہاری ہوئی  محل کا سنگِ بنیاد رکھ دیا گیا  سبحان نے اپنے ہاتھوں سے وہ اینٹیں بنیادوں میں رکھیں اور سفر پر روانہ ہو گیا  امان نے خوشی خوشی اسے الوداع کہا  اس بار سبحان کی واپسی دو سال بعد ہوئی تھی  اس عرصے میں حویلی بن کر تیار ہو چکی تھی  امان نے شادی بھی کر لی تھی  سبحان کا قیام حویلی میں تھا  اس نے بھائی امان کے رویے میں تبدیلی سی محسوس کی  خود سبحان کی حالت بھی پہلے جیسی نہ تھی  اس بات کو امان نے فوراً ہی محسوس کر لیا  اب وہ کچھ بیزار سا تھا  ایک دن سبحان نے امان سے کہا بھائی  اب پھر مجھے سفر پر روانہ ہونا ہے  جیسا کہ آپ کو اندازہ ہو ہی چکا ہو گا کہ اس بار تجارت میں مجھے کافی نقصان اُٹھانا پڑا  اس لئے میں چاہتا ہوں کہ آپ میری رقم مجھے لوٹا دیں  کون سی رقم  تمھیں علم تو ہے ابا جان سب کچھ قرض میں دے گئے تھے  امان رکھائی سے بولا  بھائی جان آپ کب تک جھوٹ سے کام لیتے رہیں گے  ہر بات میرے علم میں ہے ابا جان کا ایک دھیلا بھی قرض میں نہیں ہے،بلکہ  سبحان کے صبر کا پیمانہ لبریز ہو چکا تھا صرف اور صرف مجھے جائیداد سے بے دخل کرنے کے لئے آپ نے اتنا بڑا ڈھونگ رچایا  سبحان نے گہری سانس لی،جب کہ امان اسے غصے سے دیکھ رہا تھا  اس وقت میں ان چار لاکھ درہم کی بات کر رہا ہوں،جو آپ نے اس شاندار محل کی تعمیر میں خرچ کیے ہیں  کون سے چار لاکھ درہم  امان تمسخر سے بولا تم بھول رہے ہو چار لاکھ درہم کے بدلے تم نے چار اینٹیں خرید لیں تھیں  میرے بے وقوف بھائی  وہ تحریر میرے پاس آج بھی محفوظ ہے،جو تم نے لکھ کر دی تھی  آپ اتنے امانت دار ہیں کہ آپ نے ایک بے ضرر سی تحریر سنبھال کر رکھی ہے  سبحان طنز سے بولا ٹھیک ہے،پھر میں ان چار اینٹوں کا حق دار ضرور ہوں،جو میں نے اس محل کی تعمیر کے وقت بنیادوں میں نصب کی تھیں  چاروں بنیادیں میری ہیں  میں نے مستری سے کہہ کر چاروں اینٹوں میں چاندی کا ایک ایک سکہ رکھوا دیا تھا  اب چاندی والی اینٹیں حویلی کی بنیادوں میں کہاں کہاں ہے،ایک ایک اینٹ اُکھاڑ کر دیکھنی ہو گی  خدا کا شکر ہے کہ میرے حالات پہلے سے بھی بہتر ہیں،لیکن خیانت کرنے والے کو ڈھیل دینا نادانی ہے اور اپنا حق چھوڑ دینا بھی عقل مندی نہیں  سبحان کی بات سن کر امان چکرا کر رہ گیا  چھوٹے بھائی کو نادان سمجھ کر اس نے پہلے باپ کی جائیداد پر قبضہ کیا  پھر محنت سے کمائی ہوئی رقم ہتھیائی  اسے اندازہ نہیں تھا کہ سبحان اس طرح اسے اپنے دام میں پھنسا لے گا  وہ اپنا سر پکڑ کر رہ گیا  اب اسے تمام حساب بے باق کرنا تھا  
شائستہ زریں  جب سے شمعون کو چوری کی لت لگی تھی صفائی سے جھوٹ بولنے میں اُسے مہارت ہو گئی تھی  یہی نہیں وہ اپنی بات پر سختی سے قائم بھی رہتا  آج بھی گھر میں ایک ہنگامہ برپا تھا  کیونکہ شمعون مان ہی نہیں رہا تھا کہ امی کے پرس میں رکھے تین ہزار اُس نے چوری کیے ہیں  ثبوت کسی کے پاس نہ تھا لیکن یقین سب کو تھا  یہ رقم شمعون نے اپنے دوست نومی کے بیگ میں چھپا دی تھی  نومی کے گھر میں پیسے کی ریل پیل تھی  اس کے بیگ سے تین ہزار کی رقم نکلنا کوئی بڑی بات نہیں تھی  اس پر کسی کو شک بھی نہیں ہو سکتا تھا  اسی لئے تو چوری کرنے کے باوجود شمعون اپنی بات پر ڈٹا ہوا تھا  شمعون کی امی نے وہ رقم بخار کے باوجود سخت محنت کر کے ایک دن میں چار سوٹ سی کر کمائی تھی  جاری ہے  اس رقم میں سے دو ہزار کمیٹی اور باقی ایک ہزار سلائی کا سامان لانے کے لئے رکھی تھی  گھر کے کام نمٹا کر پڑوسن کو کمیٹی کی رقم دینے اور بازار جانے کے لئے جب انہوں نے اپنا پرس کھولا تو اس میں سوائے چند سو کے کچھ بھی نہ تھا  وہ تو دل تھام کر رہ گئیں  کمیٹی کی رقم دینے کی آج آخری تاریخ تھی اور دو دن بعد جو کپڑے سی کر دینے تھے اس کے لئے سلائی کا سامان بھی بازار سے لانا تھا جو گھر میں نہیں تھا  وہ بہت پریشان تھیں  شمعون کی دادی سے بہو کی تکلیف اور پریشانی نہیں دیکھی جا رہی تھی  انہوں نے شمعون کے قریبی دوستوں کو گھر میں جمع کیا جو ہر تفریح میں شمعون کے ساتھ ہوتے تھے  دادی اماں نے باری باری شمعون کے دوستوں سے مختلف سوالات کیے  لیکن مسئلے کا حل سامنے نہ آیا  حالانکہ سب دوست واقف تھے کہ رقم نومی کے پاس ہے لیکن کسی نے بھی زبان نہ کھولی  شمعون کے دوست بھی تقریباً اُسی کے ہم عمر تھے یعنی بارہ تیرہ سال کے اور سارے کے سارے نہایت چالاک لیکن دادی اماں نے بھی اپنے بال دھوپ میں سفید نہیں کیے تھے  شمعون نے ہنس کر کہا اب تو آپ کو یقین آ گیا کہ چوری ہم نے نہیں کی،میں نے صبح بھی آپ سے کہا تھا کہ شبو ماسی پر نظر رکھا کریں دادی اماں مسکرا کر خاموش ہو گئیں لیکن کمرے سے باہر جانے کی اجازت کسی کو بھی نہیں دی  دادی اماں گھڑی گھڑی دروازے کی جانب دیکھ رہی تھیں  بالآخر شبو ماسی اندر داخل ہوئی  سلام دادی اماں  آپ نے بلایا تو دوڑی چلی آئی خیر تو ہے ناں  وعلیکم اسلام ہاں بھی شبو  سچ کہو تم نے بہو کے پرس میں سے پیسے چُڑائے تھے ماسی بگڑ کر کہنے لگی آپ مجھ پر چوری کا الزام لگا رہی ہیں  حق حلال کی روزی کماتی اور کھاتی ہوں  شمعون میاں کے ہوتے ہوئے مجھے کیا پڑی ہے بے ایمانی کی  جبکہ شمعون میاں خود ماں کی کمائی پر ہاتھ صاف کر سکتے ہیں  پورے چار ہزار نکالے تھے بیگم صاحبہ کے پرس میں سے میں نے خود دیکھا تھا  شمعون میاں نے سخت نظروں سے شبو ماسی کو دیکھا امی  یہ جھوٹ بول رہی ہے آپ کے پرس میں کل تین ہزار تھے کہتے ہوئے اس نے نومی کی جانب دیکھا جو اس کو اشارے کر رہا تھا اوہ شٹ کہتے ہوئے اس نے بات سنبھالنی چاہی لیکن تیر کمان سے نکل چکا تھا  دادی اماں نے کہا اب کچھ کہنے کی ضرورت نہیں ہے شمعون  دودھ کا دودھ پانی کا پانی ہو گیا میں نے خود شبو کو یہ بیان دینے کو کہا تھا  برسوں سے ہمارے یہاں کام کر رہی ہے آج تک ایک تنکا بھی اِدھر سے اُدھر نہیں کیا اب تم اپنی ماں سے ہی نہیں شبو سے بھی معافی مانگو گے تم سے تو یہ گنوار شبو ہی بھلی جو چوری کو گناہ سمجھتی ہے اور ایک تم ہو پڑھے لکھے عزت دار گھرانے کے فرد ہونے کے باوجود چوری اور جھوٹ جیسے گناہوں میں مبتلا ہو گئے  شمعون نے ندامت سے سر جھکا لیا  اُس نے ماں اور ماسی دونوں سے معافی مانگی،نومی سے چوری کی رقم لے کر ماں کو لوٹا دی اور ہمیشہ کے لئے جھوٹ اور چوری سے توبہ کر لی  
اکرام مغل  حساب جوں کا توں کنبہ ڈوبا کیوں مطلب یہ کہ تھوڑا علم خطرناک ہوتا ہے  یہ کہاوت اس وقت بولی جاتی ہے جب کوئی شخص تھوڑا سا علم حاصل کر کے خود کو بہت قابل سمجھے اور جب اس علم پر عمل کرنے بیٹھے تو اپنی بے وقوفی کی وجہ سے نقصان اُٹھائے،مگر نقصان کی وجہ اس کی سمجھ میں نہ آئے  اس کی کہانی یہ ہے کہ ایک صاحب زادے نے حساب کا علم سیکھنا شروع کیا  ایک روز استاد نے اوسط کا قاعدہ بتایا  انہوں نے اسے رٹ لیا  شام کو گھر گئے تو گھر والے دریا پار جانے کو تیار بیٹھے تھے  یہ بھی ساتھ ہو لیے  جب کشتی والوں سے انہیں معلوم ہوا کہ دریا کناروں سے دو دو فٹ گہرا ہے اور درمیان میں آٹھ فٹ تو فوراً دونوں کناروں کی گہرائی یعنی دو اور دو چار فٹ اور درمیان کی گہرائی آٹھ فٹ جمع کر کے کل بارہ فٹ کو تین پر تقسیم کر دیا  جاری ہے  جواب آیا اوسط گہرائی چار فٹ  اس قاعدے سے تو دریا کی گہرائی بالکل کم تھی  اس لئے انہوں نے خوشی خوشی گھر والوں کو بتایا کہ کشتی کا کرایہ بچ جائے گا  بغیر کشتی کے بھی دریا پار کیا جا سکتا ہے  میں نے حساب لگا کر دیکھا ہے  اس دریا کی اوسط گہرائی چار فٹ ہے  یہ سن کر گھر والے دریا پار کرنے کو تیار ہو گئے  پورا کنبہ یعنی گھر والے سامان لے کر دریا میں کود پڑے اور دریا کے بیج میں پہنچ کر آٹھ فٹ گہرے پانی میں ڈوبنے لگے  کشتی والوں نے بڑی مشکل سے انہیں بچایا  صاحب زادے پانی میں شرابور کنارے پر پہنچے تو دوبارہ حساب جوڑا  وہی جواب آیا  پریشان ہو کر بولے حساب جوں کا توں کنبہ ڈوبا کیوں  
ماہم احسن  امی  سائمن نے کہا میری اُستانی نے کہا ہے کہ مجھے ایک صاف ستھرا رومال روزانہ لازمی اسکول لے کر آنا ہے  میں نے بھی یہی سوچا تھا  اس کی امی نے کہا تمہارے پاس تو بہت سے رومال ہیں  کل ان میں سے ایک اچھا سا رومال اسکول لے جانا  اگلے دن سائمن نے صبح ایک نہایت خوش رنگ اور صاف ستھرا رومال نکالا  وہ بے حد خوش تھا کہ آج اسکول میں اپنی اُستانی کو یہ رومال دکھائے گا  اس نے رومال تہہ کر کے اپنے ہاتھ میں پکڑ لیا،لیکن راستے میں سائمن کو پُل پر چڑھنا پڑا  اس نے اپنا رومال بہت احتیاط کے ساتھ پُل کی سیڑھیوں پر رکھا اور جوتے کے فیتے سختی سے باندھے  اس دوران وہ اپنا رومال پُل پر ہی بھول گیا  جب وہ اسکول پہنچا تو مس براؤن نے اس سے پوچھا سائمن  کیا رومال لائے ہو  جی ہاں،لایا ہوں  جاری ہے  سائمن نے جواب دیا  سائمن نے رومال نکال کر مس کو دکھانا چاہا،لیکن نہ تو وہ اس کے ہاتھ میں تھا اور نہ جیب میں  اوہو،میں اپنا رومال پُل پر ہی چھوڑ آیا ہوں  اسکول سے چھٹی کے بعد سائمن سیدھا اس طرف گیا،جہاں اس نے رومال چھوڑا تھا  وہاں اسے رومال کے چیتھڑے ملے  پُل کے پاس سے گایوں کا ریوڑ گزرتا تھا  ایک گائے نے پُل پر رکھا ہوا رومال دیکھا تو کھانے کی کوئی چیز سمجھ کر منہ میں رکھا،مگر چبا کر وہیں تھوک دیا  وہ گائے کو بالکل بھی مزے کا نہیں لگا  اب رومال بے کار ہو گیا تھا  اگلی صبح سائمن نے اپنی دراز سے ایک اور رومال نکالا اور خود سے کہا میں اس میں ایک گرہ باندھ لیتا ہوں،تاکہ رومال مجھے اسکول لے جانا یاد رہے  پھر سائمن نے اس رومال کی ایک گرہ اپنے ہاتھوں پر باندھ لی  وہ خوشی خوشی اسکول جا رہا تھا کہ اچانک اس کی نظر ایک خوبصورت تتلی پر پڑی  اسکول پہنچنے میں ابھی وقت تھا،اس لئے وہ تتلی کے پیچھے دوڑنے لگا  وہ اس تتلی کو ہر قیمت پر پکڑنا چاہتا تھا  اچانک تتلی رکی اور ایک پھول پر بیٹھ گئی  سائمن نے احتیاط سے اپنا رومال نیچے گھاس پر رکھا اور تتلی کی طرف لپکا،لیکن تتلی ہوا میں اوپر کی جانب اُڑ گئی  سائمن نے جھلا کر ماتھے پر ہاتھ مارا  پھر اسکول کی طرف جانے والے راستے پر مڑ گیا  تمہارا رومال کہاں ہے سائمن  مس براؤن نے پوچھا  مس براؤن  سائمن نے فخر سے کہا میں نے اپنے رومال میں ایک گرہ باندھ لی تھی،تاکہ مجھے رومال یاد رہے  کتنا چالاک ہو گیا ہوں نا میں  ٹھیک ہے،ٹھیک ہے  اب مجھے دکھا بھی دو  مس براؤن نے کہا  سائمن شرمندہ ہو گیا،کیونکہ رومال تو اس نے گھاس پر ہی چھوڑ دیا تھا  مس براؤن کو بہت غصہ آیا مہربانی کر کے کل ضرور یاد سے لے آنا  اگلی صبح سائمن نے ایک اور رومال دراز سے نکالا  چونکہ وہ رومال جو اس نے گھاس پر ہی چھوڑ دیا تھا،تلاش نہیں کر پایا،کیونکہ ہوا اسے اُڑا کر لے گئی تھی  اس مرتبہ میں ضرور اپنا رومال لے جانا یاد رکھوں گا اور اسے اسکول پہنچنے تک اپنے ہاتھ سے نہیں چھوڑوں گا  اس نے پکا عزم کیا  وہ گھر سے نکلنے لگا تو اس کی امی نے اسے پکارا بیٹا سائمن  یہ خط راستے میں جاتے ہوئے پوسٹ کر دینا  ہاں کیوں نہیں امی  سائمن نے خط لیا اور جلدی جلدی چلنے لگا  اسے یاد آیا کہ مس نے کہا تھا کل تمام بچے چھے کا پہاڑا یاد کر کے آئیں  کل سنا جائے گا  چھے ایکم چھے  چھے دونی بارہ  پہاڑا پڑھتے ہوئے لال رنگ کے چمکتے ہوئے پوسٹ باکس کے نزدیک پہنچ گیا  اس کو خوشی تھی کہ اس کو پورا پہاڑا یاد تھا  جب وہ اسکول پہنچا تو مس براؤن نے کہا مجھے اُمید ہے کہ تم آج ضرور اپنا رومال لائے ہو گے  جی مس  سائمن نے فخریہ انداز سے کہا میں نے اسے سارا وقت اپنے ہاتھ میں رکھا  دیکھیں  سائمن نے اپنا ہاتھ آگے کیا تو اس کے ہاتھ میں خط تھا  مس براؤن نے اسے حیرانی سے دیکھا کیا یہ جادو کا رومال ہے جو خط بن گیا  وہ چیخیں  ش  ش  ا شاید  میں نے  سائمن ہکلایا اوہ میرے خدا  میں نے تو خط کے بجائے رومال پوسٹ کر دیا  سائمن  میں تمہیں آخری موقع دے رہی ہوں  کل ایک صاف ستھرا رومال تمہارے پاس ضرور ہونا چاہیے  مس براؤن نے غصے سے کہا  اب سائمن نے ایک اور رومال اپنی دراز سے نکالا  اس نے وہ رومال اپنی جیب میں رکھ لیا  اس کا خیال تھا کہ اگر وہ رومال جیب میں رکھے گا تب ہی اسے حفاظت سے اسکول تک لے جا پائے گا  اگلے روز وہ خراماں خراماں اسکول کی طرف جا رہا تھا،لیکن اچانک چلتے چلتے وہ نہ جانے کیسے ٹھوکر کھا کر گر پڑا  اس کا گھٹنا چھل گیا اور دونوں ہاتھ مٹی سے لتھڑ گئے  سائمن نے اپنا رومال نکالا اور اپنے گھٹنے اور ہاتھوں کو صاف کر لیا  جب وہ اسکول پہنچا تو اس نے فخریہ انداز میں اپنا رومال مس براؤن کے آگے لہرایا  سائمن  یہ کیا ہے  گندا،بدبو دار، چیتھڑا  وہ چلائیں رومال ایسا ہوتا ہے  میں نے تم سے کہا تھا کہ صاف ستھرا رومال لانا  ان کی آواز کانپ رہی تھی  صاف ستھرا رومال کل صبح لازمی لے آنا ورنہ سزا کے لئے تیار رہنا  مس براؤن نے خشک لہجے میں کہا  بے چارا سائمن پورا راستہ روتا رہا  جب وہ گھر پہنچا تو اس کی امی نے پوچھا  کیا ہوا  تم رو کیوں رہے ہو  کیا کسی سے لڑائی ہو گئی ہے  سائمن نے روتے روتے تمام بات امی کو بتا دی  یہ سن کر وہ بھی خفا ہوئیں اور مزید اس لئے ناراض ہوئیں جب ان کو معلوم ہوا کہ وہ اپنا ہیٹ بھی کھو چکا ہے  اوہ سائمن  تم اتنے بے وقوف اور بھلکڑ کیوں ہو  وہ افسردگی سے بولیں خیر  یہ تمہارے ابو کا رومال ہے،چونکہ تم نے اپنے تمام رومال برباد کر دیے ہیں اور تم اپنا ہیٹ بھی کھو چکے ہو  گرمی بھی ہے،تو اب ایسا کرتی ہوں کہ میں رومال کے ہر کونے پر گرہ لگا کر تمہارے لئے ایک ہیٹ سا بنا دیتی ہوں،جسے پہن کر تم اسکول جاؤ گے  اگر تم اسے مسلسل پہنے رہے تو یہ تم سے نہیں کھوئے گا  وہ اسے تفصیل سے سمجھا رہی تھی  سائمن رومال کا ہیٹ پہن کر بے حد خوش نظر آ رہا تھا  اس کے ابو کا رومال بڑا تھا  وہ سرخ و سفید ڈیزائن کے ساتھ بڑا پیارا لگ رہا تھا  سائمن اس خوبصورت رومال کو پہن کر اپنے آپ کو بہت خوش قسمت تصور کر رہا تھا،لیکن جب وہ اسکول پہنچا تو بھول گیا کہ اس کے سر پر رومال ہے  اپنا رومال دکھاؤ  مس براؤن نے سخت لہجے میں کہا  سائمن نے اپنی جیبوں میں ہاتھ ڈالا وہ خالی تھیں  اِدھر اُدھر دیکھا،لیکن رومال کہیں بھی نظر نہ آیا  مس براؤن نے اس کو کن انکھیوں سے دیکھا  سائمن  مس براؤن نے چیخ کر کہا تم آج پھر سے رومال نہیں لائے  مس براؤن  سائمن نے گھبرا کر کہا میں آج لے کر آیا تھا  یقینا میں لایا تھا،لیکن کہاں گیا  رہنے دو  اپنا ہیٹ اُتارو اور سزا کے لئے تیار ہو جاؤ  میں آج تمہیں دھوپ میں کھڑا کرنے والی ہوں  مس براؤن نے طیش میں آ کر کہا  سائمن نے بے چارگی سے اپنا سرخ و سفید ہیٹ اُتارا اور ہیٹ اُتارتے ہی اُچھل پڑا  وہ ہیٹ اس کے ابو کا خوبصورت رومال تھا  مس براؤن  مس براؤن  یہ رہا میرا رومال  وہ خوشی سے لرزتے ہوئے بولا میں اسے پورا راستہ ہیٹ کی طرح پہن کر آیا تھا  اور دیکھیں یہ بالکل صاف ستھرا ہے  ٹھیک ہے سائمن  آج تم نے خود کو سزا سے بچا لیا ہے،لیکن یاد رکھو تمہیں آئندہ بھی رومال لانا ہے  تم اپنی امی سے کہنا کہ وہ تمہارا رومال تمہاری جرسی سے پن کر دیں،تاکہ تم روز حفاظت سے رومال اسکول لا پاؤ اور مجھ دکھا سکو  سائمن کی امی اس دن گھر پر نہیں تھیں  سائمن نے خود ایک سیفٹی پن تلاش کی اور اپنے رومال کو پن کیا،لیکن اس نے پھر غلطی کر دی  اس بار اس نے اپنے چھوٹے بھائی کا سفید کوٹ پن کر دیا  آپ کا کیا خیال ہے مس براؤن کیا کہیں گی  
احمد عدنان طارق  ایک بادشاہ کو شکار کرنے کا بہت شوق تھا  ایک دن بادشاہ اپنے مصاحبوں سمیت جنگل میں گیا،تاکہ پرندوں کا شکار کر سکے،لیکن وہاں انھیں کوئی پرندہ نظر نہیں آیا  وہ جنگل چھوڑ کر آگے ویرانوں میں چراگاہوں کی طرف روانہ ہو گئے  راستے میں کئی پہاڑیاں اور ندیاں بھی آئیں،جن کو انھوں نے عبور کیا،لیکن انھیں کوئی پرندہ نظر نہیں آیا  آخر دوپہر کے وقت وہ ایک بہت بڑی چراگاہ میں پہنچے  یہ اتنا بڑا میدان تھا،جس کی حد نظر نہیں آ رہی تھی  میدان کے عین درمیان میں ایک بڑا اور گھنا سایہ دار درخت کھڑا تھا  بادشاہ اور اس کے مصاحب بے اختیار درخت کی طرف بڑھتے چلے گئے اور درخت کی ٹھنڈی چھاؤں میں بیٹھ کر سستانے لگے  اگرچہ وہ بہت تھک چکے تھے،لیکن عادی شکاریوں کی طرح ان کی نگاہیں اب بھی درخت کی شاخوں میں بیٹھے کسی پرندے کو ڈھونڈ رہی تھیں  جاری ہے  اچانک بادشاہ کی نظر ایک کنٹھ پر پڑی جو درخت کی سب سے نیچی شاخ پر بیٹھا ہوا تھا  نیل کنٹھ کو دیکھتے ہی بادشاہ نے اپنے ایک مصاحب کو اشارے سے حکم دیا کہ اسے شکار کرے  اشارہ پاتے ہی اس کا ایک مصاحب کھڑا ہوا اور غلیل سے اس نیل کنٹھ کی طرف پتھر پھینکا  جو نشانے پر لگا اور نیل کنٹھ بادشاہ کے سامنے آ گرا  بادشاہ نے نیل کنٹھ کو پکڑ کر ایک مصاحب کے حوالے کیا کہ وہ اسے ذبح کر لے  جونہی چاقو نیل کنٹھ کی گردن کے قریب آیا،اچانک نیل کنٹھ کے منہ سے نکلا اے عظیم بادشاہ  مجھے مت ماریئے  میں آپ کا فائدہ چاہتا ہوں  اگر آپ مجھے مار دیں گے تو تمام عمر پچھتائیں گے  مجھے مار کر آپ کو کیا ملے گا  میں تو بہت ہی چھوٹا ہوں اور مجھے مارنے سے آپ کو کوئی فائدہ حاصل نہیں ہو گا  نیل کنٹھ کو انسانوں کی طرح بولتا دیکھ کر بادشاہ بہت حیران ہوا  وہ نیل کنٹھ کی بات سن کر بولا اے نیل کنٹھ  تم تو بول بھی سکتے ہو  نیل کنٹھ نے جواب دیا اے عظیم بادشاہ  جان کی امان پاؤں تو عرض کروں  میری گزارش کو دھیان سے سنیے گا  میں تو آپ کی یہاں آمد کا برسوں سے انتظار کر رہا ہوں کہ آپ تشریف لائیں تو میں آپ کو اپنے پَردادا کا وہ پیغام پہنچاؤں جو وہ آپ کے لئے چھوڑ گئے تھے  میرے پَردادا نے مرنے کے بعد آپ کے لئے ایک بہت بڑا ہیرا چھوڑا تھا جو آپ کے ٹخنے کے برابر ہے  ان کی خواہش تھی کہ وہ ہیرا آپ کے حوالے کیا جائے  اسی لئے میں عرصے سے آپ کا منتظر تھا  اگر میں ایسا نہ کر سکتا تو میرا ضمیر ہمیشہ مجھے ملامت کرتا رہتا  میں اس امانت کے بدلے میں آپ سے معافی کا طلب گار ہوں  نیل کنٹھ کے منہ سے یہ کہانی سننے کے بعد بادشاہ بولا پہلے تو میں اس بات پر حیران ہوں کہ ایک نیل کنٹھ اتنی روانی سے کیسے بول سکتا ہے  اور کوئی چارہ بھی نہیں کہ میں تمہاری کہانی پر اعتبار نہ کروں کہ تمہارے پاس میری کوئی امانت بھی پڑی ہوئی ہے  نیل کنٹھ بولا بادشاہ سلامت  جان کی امان پاؤں تو مجھے کچھ اور بھی عرض کرنا ہے  اس ہیرے کے علاوہ میرے پَردادا نے چند نصیحتیں بھی کی تھیں جو مجھے آپ تک پہنچانی تھیں،تاکہ یہ حکمت کی باتیں لوگ آپ کے منہ سے سنیں اور ان پر عمل کریں تو سب کا فائدہ ہو گا  بادشاہ بولا وہ نصیحتیں کیا ہیں  اچھی بات ہے کہ حکمت کی باتیں میرے اور میرے مصاحبوں تک پہنچیں  نیل کنٹھ اجازت ملنے پر بولا میرے پَردادا نے جو باتیں بتائیں تھیں وہ یوں تھیں  نمبر ایک جب کوئی آپ سے میٹھی میٹھی باتیں کرے تو اس پر بھروسا نہ کریں  نمبر دو کبھی کسی ایسی چیز کی واپسی کی اُمید نہیں کریں جو ایک دفعہ آپ کے ہاتھ سے نکل جائے اور نمبر تین جس چیز کو حاصل کرنے میں آپ ناکام ہو جائیں،اس کے بارے میں دوبارہ نہیں سوچیں  اب بادشاہ سلامت  مجھے اجازت دیں،تاکہ میں وہ ہیرا آپ کو لا کر دوں جو میرے پَردادا آپ کے لئے چھوڑ گئے تھے  وہ اس درخت کے اوپری شاخوں میں،میں نے چھپا رکھا ہے  شاخیں چونکہ پتلی ہیں،اس لئے آپ میں سے کوئی وہاں تک نہیں پہنچ سکتا  بادشاہ سلامت نے پھر زیادہ نہیں سوچا اور مصاحب کو نیل کنٹھ کو آزاد کرنے کا حکم دیا اور مصاحب نے ایک لمحہ ضائع کیے بغیر نیل کنٹھ کو آزاد کر دیا  وہ اُڑا اور شکریہ ادا کرنے کے لئے بادشاہ سلامت کے کندھے پر بیٹھ گیا  پھر اس نے پَر پھیلائے  اُن کو پھڑپھڑایا اور پھر بولا جناب عالی  مجھے انتظار کے لئے معاف کر دیجیے گا  ادھر کچھ دیر انتظار کیجیے گا  جب تک میں اُڑتا ہوا درخت کی چوٹی تک پہنچ جاؤں  پھر وہ اُڑا اور اُڑتا ہوا درخت کی سب سے اونچی شاخ پر جا بیٹھا  اب وہاں تک پتھر بھی نہیں پہنچ سکتے تھے  وہ ایک شاخ پر جا کر مزے سے بیٹھا ہوا تھا  اُدھر بادشاہ اور مصاحب انتظار کرتے رہے کہ کب نیل کنٹھ ہیرا لے کر واپس آتا ہے،لیکن لگتا تھا کہ نیل کنٹھ اپنا وعدہ بھول چکا ہے  وہ تو شاخ پر بیٹھا جھولتا رہا،ہیرا لانے کی بات تو بہت دور کی تھی  شام ہو گئی اور اندھیرا چھانے لگا تو بادشاہ نے آواز دی نیل کنٹھ  تمہارا وہ ہیرا کدھر ہے جو تمہارے پَردادا نے میرے لئے رکھا تھا  اسے نیچے لے کر آؤ  ہمیں واپس بھی جانا ہے  نیل کنٹھ نے بادشاہ کی بات غور سے سنی اور پھر اونچی آواز میں ہنسنے لگا اور بولا بادشاہ سلامت  میں نے جو کچھ کہا ہے،اس کی معافی دیجیے گا  اگر آپ محل جانا چاہتے ہیں تو شوق سے چلے جائیے  آپ انتظار کس بات کا فرما رہے ہیں  میں نے آپ سے عرض کیا تھا کہ میٹھی میٹھی باتوں سے دھوکا نہیں کھانا چاہیے اور جو چیز ایک دفعہ ہاتھ سے نکل جائے اس کی واپسی کی اُمید نہ رکھیں اور جس چیز کو حاصل کرنے میں ناکام ہو جائیں،اس کے متعلق مت سوچیں  آپ عقل والے ہیں،خود سوچیں آپ کے ٹخنے جتنا بڑا ہیرا میں کیسے اُٹھا سکتا ہوں  اتنا بڑا تو میں خود بھی نہیں ہوں  میں نے تو ہیرے کی کہانی اپنی جان بچانے کے لئے گھڑی تھی  آپ نے اس پر اعتبار کیا اور مجھے آزاد کر دیا  اب میں آپ کی دسترس سے باہر ہوں  میرے الفاظ کو یاد رکھیے گا،ان چیزوں کی واپسی کی اُمید مت رکھیں،جنھیں آپ ایک دفعہ کھو چکے ہیں  جناب عالی  اب محل کی طرف روانہ ہو جائیے،اس سے پہلے کہ اندھیرا چھا جائے  انھوں نے افسردگی سے مصاحبوں کو واپس روانگی کا حکم دیا  نیل کنٹھ نے انھیں جاتے دیکھا تو پَر پھڑپھڑاتا ہوا اُڑ گیا  
آمنہ ماہم  دس سال کی زینب کو چڑیاں بہت اچھی لگتی تھیں  اُڑتی،پھُدکتی،چہچہاتی چڑیاں دیکھ کر وہ بہت خوش ہوتی  آسٹریلین اور ہرے ہرے طوطے اسے خاص طور پر اچھے لگتے تھے  ایک بار اس نے اپنی ممی سے کہا کہ وہ طوطا پالنا چاہتی ہے لیکن ممی نے کہا کہ طوطے قید میں رہنا پسند نہیں کرتے،انہیں اپنی آزادی بہت پیاری ہوتی ہے  گھر کے سامنے درختوں پر بہت سی چڑیاں رہتی ہیں  خوب چوں چوں کرتی ہیں،انہیں دیکھا کرو  زینب نے ممی کی بات مان لی اور طوطا خریدنے کی ضد چھوڑ دی  اسکول سے آنے کے بعد بالکونی میں کھڑے ہو کر طرح طرح کی چڑیوں کو اور سامنے گھر والوں کے آسٹریلین طوطوں کو دیکھتی  ایک دن زینب شام کو کمرے میں آئی تو دیکھا ایک آسٹریلین طوطا اُس کے کمرے میں بیٹھا ہوا ہے  جاری ہے  چھوٹا سا گرے رنگ کا،لال لال آنکھیں،پتلی سی دم تھی  وہ دم لگاتار اوپر نیچے ہلا رہا تھا  اس طوطے کو اُس نے پہلے کبھی نہیں دیکھا تھا  زینب طوطے کو کمرے میں دیکھ کر بہت خوش ہوئی،بھاگ کر ممی کو بلا لائی  انہوں نے بتایا کہ شاما ہے  بڑا میٹھا بولتا ہے اور خوب سیٹیاں بجاتا ہے،یہاں شاید بھنک کر آ گیا ہے  چلو اسے واپس بھیج دیں،انہوں نے طوطے کو ہشکایا،تاکہ وہ دروازے سے واپس چلا جائے  یہ طوطا ہے یا اس کا بچہ  زینب نے ممی سے پوچھا  یہ فادر طوطا ہے تب تو اسے ضرور بھیج دیجئے  اس کے بچے انتظار کر رہے ہوں گے  زینب نے کہا اور ممی کے ساتھ وہ بھی طوطے کو ہشکانے لگی  وہ کبھی کمرے میں لگی ٹیوب لائٹ پر بیٹھتا تو کبھی پھدک کر دیوار کی گھڑی پر کبھی پنکھے کے پروں پر اور کبھی بڑی سی پینٹنگ کے فریم پر بیٹھ جاتا  زینب اور ان کی ممی نے لاکھ کوشش کی لیکن وہ دروازے کی طرف گیا ہی نہیں  دروازہ بالکونی پر کھلتا تھا اور وہ ادھر ہی سے آیا تھا  ایسا کرتے ہیں فی الحال اسے یہیں چھوڑ دیتے ہیں  صبح اسے راستہ مل جائے گا  ممی یہ کہہ کر باورچی خانے میں چلی گئیں  ٹھیک ہے  آج رات یہ ہمارا مہمان رہے گا  زینب خوش ہو گئی  رات کو اُس کے پاپا گھر آئے تو اُنھوں نے کوشش کر کے طوطے کو پکڑا اور زینب کو چھت پر رکھا ہوا پنجرا لانے کو کہا،زینب خوش ہو کر چھت پر گئی اور بھاگ کر پنجرا لے کر آئی اُس کے پاپا نے طوطا پنجرے میں ڈال دیا  تھوڑی دیر گزری تو زینب بہت پریشان ہوئی  اُس نے پاپا سے کہا،کہ یہ خاموش ہو کر بیٹھ گیا ہے،کیا یہ بیمار ہو گیا ہے  تو اُس کے پاپا نے بتایا نہیں یہ اپنے جن دوستوں کو چھوڑ کر آیا ہے اُن کی وجہ سے اُداس ہے  ایک دو دن تک ٹھیک ہو جائے گا  مگر زینب کو چین نہ آیا  آخر اُس کے ذہن میں ایک ترکیب آئی کہ سامنے والے گھر والوں نے طوطے پال رکھے ہیں،کہیں یہ طوطاً اُن کا نہ ہو،وہ پتہ کرنے اُن کے گھر گئی کہ اُن کا کوئی طوطا تو نہیں اُڑ گیا  تو اُنھوں نے بتایا کہ صبح ایک طوطا اُڑ گیا تھا اور اب اُس کی طوطی بہت اُداس ہے تو زینب نے اُنھیں بتایا کہ اُن کا طوطا اُس کے گھر اُڑ کر آ گیا ہے،لہٰذا وہ اپنا طوطا اُن کے گھر سے لے آئیں تھوڑی دیر بعد وہ آئے اور طوطا اپنے گھر واپس چلا گیا  اس طرح زینب کی کوشش سے طوطا اپنی فیملی سے مل گیا  
شعاع قاسم  تم کیا کھا رہے ہو  ولید نے آج سرمد کو رنگے ہاتھوں پکڑ ہی لیا  کچھ  کچھ بھی نہیں ہے  سرمد یکا یک گھبرا گیا  مجھے معلوم ہے کہ تمہارے منہ میں چھالیا ہے،کیونکہ میں نے تمھاری جیب سے گرا ہوا خالی ریپر دیکھ لیا ہے،لہٰذا اب مزید جھوٹ بولنے کی ضرورت نہیں ہے  ولید کے لہجے میں یقین تھا  ہاں  کھا رہا ہوں چھالیا  تمھیں کیا ہے  اب سرمد ڈھٹائی سے بولا اور اب تم میری جاسوسی بھی کرنے لگے ہو  مجھے کئی دن سے تم پر شک تھا کہ تم کچھ اُلٹی سیدھی چیز کھا رہے ہو،لہٰذا اس کی تصدیق کے لئے تم پر نظر رکھنی پڑی  ولید نے سچائی سے توجہ بیان کی  اچھا  اچھا  اب مزید لیکچر دینے مت بیٹھ جانا،اس کام کے لئے ہمارے اساتذہ ہی کافی ہیں  جاری ہے  سرمد نے اکھڑ لہجے میں اس کے آگے ہاتھ جوڑ دیے اور اسکول گیٹ کی جانب بڑھ گیا  ولید اور سرمد کئی سال سے اچھے دوست اور ہم جماعت تھے  ایک ہی محلے میں رہتے بھی تھے  دونوں کا تعلق اچھے پڑھے لکھے مہذب گھرانوں سے تھا  کچھ روز سے سرمد تفریح کے وقفے میں واش روم جانے کے بہانے سے اکثر غائب رہنے لگا تھا  یہ سلسلہ جب کئی دن جاری رہا اور ولید کو سرمد کے منہ سے تیز اور ناگوار بُو محسوس ہوئی،اس کے دانتوں کا رنگ بھی بدلا بدلا لگا تو اسے شک ہوا  پھر سرمد کی جیب سے گرا ہوا ریپر دیکھ کر اسے یقین ہو گیا  ولید اسی پریشانی کے عالم میں گھر پہنچا  اس کی سمجھ میں نہیں آ رہا تھا کہ سرمد جیسا دوست اس بُری لت میں کیسے مبتلا ہو گیا  ولید کے لئے اب سب سے اہم فرض اپنے دوست کو اس زہر سے چھٹکارا دلانا تھا  شام کو جب ولید کے ابو دفتر سے گھر واپس آئے تو اسے فکرمند دیکھ کر نرمی سے پوچھا ولید بیٹا  آج آپ بہت خاموش ہیں  کیا مسئلہ ہے  ولید نے ہچکچاتے ہوئے ابو سے آج کی ساری داستان کہہ ڈالی  ساری بات سن کر ابو کے چہرے پر بھی بے یقینی و پریشانی کے آثار نمودار ہو گئے،کیونکہ وہ سرمد کو ذاتی طور پر بہت پسند کرتے تھے  وہ اکثر ولید کے ساتھ کھیلنے ان کے گھر آتا تھا  انھوں نے ولید کو یقین دلایا کہ جلد ہی سرمد کو اس بُری عادت سے نجات دلانے کے لئے کچھ کریں گے  وہ بھی اپنے ابو کو اس معاملے سے آگاہ کر کے کافی حد تک مطمئن تھا کہ ابو کوئی نہ کوئی حل ضرور نکال لیں گے  ولید کے ابو نے پہلے تو سرمد کے والدین سے اس موضوع پر بات کرنے کا سوچا،لیکن اگلے لمحے ہی ان کے ذہن میں جو ترکیب آئی وہ زیادہ کارگر ثابت ہو سکتی تھی  دو دن بعد چھٹی تھی  ولید نے اپنے والد کے کہنے پر سرمد کو اپنے ساتھ شہر میں منعقدہ ایک نمائش میں چلنے کی دعوت دی  سرمد کے والدین نے اسے فوراً اجازت دے دی  نمائش سے واپسی پر ابو نے گاڑی ایک اسپتال کے سامنے روک دی تو سرمد نے سوالیہ نظروں سے ان کی جانب دیکھا  ابو نے بتایا دراصل مجھے اپنے ایک ڈاکٹر دوست سے ملنا ہے  تم دونوں بھی چاہو تو میرے ساتھ اندر آ جاؤ،کیونکہ گاڑی کا اے سی خراب ہے اور باہر کافی گرمی ہے  دونوں بچے گرمی کی تپش محسوس کرتے ہوئے گاڑی سے اُتر کر اسپتال کی جانب بڑھ گئے  راہداری میں موجود ایک آدمی کو ابو نے ڈاکٹر احمد سے ملاقات کا بتایا تو اس نے ان تینوں کو اندر جانے دیا  اندر داخل ہوئے تو انھیں وہاں مختلف وارڈز نظر آئے  کچھ دروازوں کو چھوڑ کر ولید کے ابو ایک وارڈ میں داخل ہو گئے  وارڈ کے استقبالیہ پر ہی ان کی ملاقات ڈاکٹر احمد سے ہو گئی  دونوں بچوں نے ان کو سلام کیا اور ابو کے ساتھ وہیں رکھی کرسیوں پر بیٹھ گئے  ابو اور ڈاکٹر انکل کو باتوں میں مصروف دیکھ کر ولید اُکتا گیا اور سرمد سے بولا سرمد  یہاں فضول بیٹھنے سے بہتر ہے کہ ذرا وارڈ کا ہی چکر لگا لیں،کیا خیال ہے  سرمد بھی اس کی بات کو غنیمت جان کر اُٹھ کھڑا ہوا  کچھ ہی فاصلے پر دونوں جانب بستروں کی قطاریں تھیں،جن پر مختلف مریض موجود تھے  مریضوں کی اکثریت نوجوانوں کی تھی  کچھ تو تکلیف سے بُری طرح کراہ رہے تھے  کچھ کے ہونٹ اور گالوں پر گہرے زخم نظر آ رہے تھے  ان مریضوں کو مختلف دوائیں دینے کے ساتھ انجکشن بھی لگائے جا رہے تھے،لیکن ان کی تکلیف کم ہوتی نظر نہ آئی  مریضوں کی یہ حالت دیکھ کر ولید اور سرمد کے چہروں پر خوف و دکھ کے واضح آثار تھے  کچھ ہی دیر میں ڈاکٹر احمد اور ابو بھی ان کی جانب آ گئے  سرمد نے ڈرتے ڈرتے ڈاکٹر انکل سے پوچھا انکل  ان سارے مریضوں کو کیا بیماری ہے  بیٹا  ان میں اکثریت منہ،زبان یا حلق کے کینسر کا شکار ہیں اور انتہائی تکلیف و اذیت میں مبتلا ہیں  وہ دکھ سے بولے  تو انھیں کینسر کس وجہ سے ہوا ہے  ولید نے جاننا چاہا  بیٹا  منہ کے کینسر کی بڑی اور اہم وجہ پان،چھالیا اور گٹکے وغیرہ کا استعمال ہے  عوام میں اس زہر کی عادت بُری طرح سرائیت کر چکی ہے،لہٰذا آئے دن بے شمار لوگ اس موذی مرض کا شکار ہو رہے ہیں  ڈاکٹر احمد نے دونوں کو آگاہ کیا  انکل  ان لوگوں کا علاج نہیں ہو سکتا کیا  سرمد نے اُمید بھرے لہجے میں سوال کیا  بیٹا  یہ لوگ اپنی بُری عادات اور اس نشے کی لت کے سبب اس حال تک پہنچ گئے ہیں کہ اب ان کا دوبارہ صحت پانا بہت مشکل ہے  بس ہم یہاں ان کی اذیت کو کم کرنے کی کوشش ہی کر سکتے ہیں  ڈاکٹر انکل نے ٹھنڈی آہ بھری  سرمد کی نگاہوں میں پریشانی واضح تھی  ابو نے ایک نظر اس کی جانب ڈالی اور اطمینان کا سانس لیا  ان کو اپنا مقصد پورا ہوتا نظر آ رہا تھا  واپسی کا راستہ تقریباً خاموشی میں گزرا  سرمد مسلسل سوچوں میں گم تھا اور ولید اور اس کے ابو کا یہی مقصد تھا کہ وہ اپنا احتساب خود کرے  اگلے دن سرمد جب اسکول آیا تو سارا وقت چپ چپ رہا  بریک ٹائم میں ولید سے بات کرنے کا موقع ملا تو شرمندہ لہجے میں کہنے لگا دوست  مجھے کل اسپتال جا کر اندازہ ہوا کہ میں چھالیا کی شکل میں اپنی ہی موت کا سامان خرید رہا تھا  کل اگر تم اور انکل مجھے ان مریضوں سے نہ ملواتے تو آنے والے کچھ سالوں میں خدانخواستہ میں بھی وہیں کسی بستر پر تکلیف سے تڑپ رہا ہوتا  سرمد نے خوف سے جھرجھری لی  ولید نے اسے مزید بولنے دیا  میں کل وہاں سے واپس آنے کے بعد بے حد پچھتا رہا ہوں اور شرمندہ بھی ہوں کہ میں کس عادت کا شکار ہو چلا تھا  میں تمھارا اور انکل کا بہت شکر گزار ہوں کہ تم لوگوں نے مجھے اور میرے والدین کو کتنی بڑی اذیت سے بچا لیا  سرمد روہانسا ہو کر ولید کے گلے لگ گیا  ولید نے اسے محبت سے تھپکی دی تو وہ ہچکچاتے ہوئے بولا محلے کے جس لڑکے نے مجھے چھالیا کا عادی بنایا تھا،کیا یہ ممکن ہے کہ ہم اسے بھی کسی دن اس وارڈ کا دورہ کروا سکیں  ولید نے اس کے سوال پر مسکراتے ہوئے اثبات میں سر ہلا دیا  
بشریٰ ناز ثاقب،کراچی  زارا اور ساجد دونوں بھائی بہن گرمیوں کی چھٹیاں گزارنے اپنی نانی کے گھر گئے  ان کی نانی کے گاؤں کے قریب ہی ایک جنگل تھا  دونوں جب رات کو سو رہے تھے تو انھوں نے محسوس کیا کہ باہر کچھ آوازیں آ رہی ہیں  دونوں باہر گئے تو انھوں نے دیکھا کہ ایک درخت پر اُلو بیٹھا تھا  بارہ سنگھا اور لومڑی باتیں کر رہے تھے اور مختلف جانور ایک دوسرے کے ساتھ کھیل رہے تھے  سارے جانور ان دونوں کو دیکھنے لگے  لومڑی نے دونوں کو دیکھ کر پوچھا کون ہو تم لوگ  ہم نے تم کو یہاں پہلے کبھی نہیں دیکھا  ہم یہاں اپنی نانی کے پاس گرمیوں کی چھٹیاں گزارنے آئے ہیں  زارا نے کہا  اُلو نے کہا اچھا وہ بوڑھی خاتون تمہاری نانی ہیں  جاری ہے  وہ بہت اچھی ہیں  دن کے وقت پرندوں کو پانی اور دانہ دیتی ہیں  جی،انھیں جانوروں سے بہت پیار ہے،خاص طور پر پرندوں سے  بارہ سنگھے نے پوچھا تم لوگوں کو گاؤں زیادہ اچھا لگتا ہے یا شیر  ساجد بولا شہر میں بہت گرمی ہوتی ہے،تازہ ہوا سے لوگ محروم ہیں  بارشوں کے بعد نالے بھر جاتے ہیں اور کئی لوگ جان سے ہاتھ دھو بیٹھتے ہیں  یہاں گاؤں میں ٹھنڈی ہوا بھی ہے اور بارش میں خوبصورتی اور بڑھ جاتی ہے  بارہ سنگھا بولا تو جب شہر میں اتنے مسائل ہیں تو تم لوگ شہر کیوں نہیں چھوڑ دیتے  ہمارے والد کی نوکری شہر میں ہے  وہ بولا اچھا اچھا،تو تم لوگ،چھٹیوں میں تازہ ہوا کے مزے لینے آتے ہو  دیر تک جانوروں کے ساتھ باتیں کر کے دونوں نے جانوروں کو الوداع کہا  لومڑی نے کہا تم دوبارہ ملنے آؤ گے ناں  ہاں ہم ضرور آئیں گے  دونوں نے ایک ساتھ کہا اور گھر کی طرف روانہ ہو گئے  
محمد حامد مختار  شیخ سعدی نے زندگی کا زیادہ تر حصہ علم حاصل کرنے اور سیر و سیاحت میں گزارا  گلستان اور بوستان ان کی مشہور کتابیں ہیں  شیخ سعدی بوستان میں فرماتے ہیں کہ ایک کسان جنگل سے گزر رہا تھا کہ شدید بارش کی وجہ سے پورے جنگل میں بہت کیچڑ تھا  جنگل سے گزرتے ہوئے کسان کا گدھا کیچڑ میں پھنس گیا  اس نے گدھے کو کیچڑ سے نکالنے کی تن تنہا بہت کوشش کی مگر سب رائیگاں گیا  کسان کو کچھ سمجھ نہیں آ رہا تھا کہ وہ کیا کرے کبھی کبھی جب انسان کو کچھ سمجھ نہیں آتا تو وہ اپنا غصہ بلاوجہ دوسروں پر نکالتا ہے  اسی طرح ساری رات کسان پریشانی کے عالم میں سب جاننے والوں کو برا بھلا کہتا رہا  اس کی زبان سے نہ دشمن بچا نہ دوست اور نہ ہی بادشاہ کیونکہ جنگل بادشاہ کی سلطنت کا حصہ تھا  جاری ہے  اتفاقاً بادشاہ کا اپنے غلاموں کے ساتھ جنگل سے گزر ہوا  سب نے سنا کہ ایک کسان بادشاہ کو برا بھلا کہہ رہا ہے  اچانک کسان کی نظر بادشاہ پر پڑی وہ بہت پریشان ہوا کہ بادشاہ نے سب کچھ سن لیا  اب اس کا انجام بہت برا ہو گا  اسی وقت غلاموں نے بادشاہ کے کان بھرنا شروع کر دیئے  ایک بولا اے بادشاہ  اس شخص کی گردن تلوار سے اُڑا دی جائے کیونکہ اس نے آپ کی شان میں گستاخی کی ہے  دوسرا غلام بولا اے بادشاہ  اس کو قید خانے میں ڈال دیا جائے کیونکہ اس نے نہ صرف آپ کو برا بھلا کہا بلکہ آپ کے خاندان کی بھی برائی کی ہے  بادشاہ نے مجبور کسان کی طرف دیکھا  جس کا گدھا کیچڑ میں پھنسا ہوا تھا  بادشاہ کو کسان کی حالت پر رحم آ گیا  اس نے کسان کی نامناسب باتوں کو معاف کر دیا اور اپنے غصے کو پی گیا  بادشاہ نے کسان کو انعام و اکرام سے نوازا اور ایک سفید گھوڑا بھی انعام میں دیا  پیارے بچو  ہمیں اس کہانی سے سبق ملتا ہے کہ سچ ہے کہ برائی کا بدلہ برائی سے دینا آسان ہے  لیکن انسان کو چاہیے کہ برائی کا جواب بھلائی سے دے  
نعمان حیدر  دوپہر کا وقت تھا  بارش کے سبب خنکی خنکی ہوا چل رہی تھی  امی نے سلمان کو بازار سے سبزی لینے کا کہا تو وہ کودتا ہوا اپنی سائیکل پر بازار کی طرف روانہ ہو گیا  سلمان والدین کا فرمانبردار اور بہت مہذب بیٹا تھا  امی یا ابو کے منہ سے نکلے ہر حکم کو من و عن پورا کرتا تھا  بازار جاتے ہوئے راستے میں سلمان سائیکل چلاتے چلاتے تھک گیا تو کچھ دیر سستانے کے لئے وہ سائیکل کھڑی کر کے ایک درخت کے نیچے بینچ پر بیٹھ گیا  اچانک اس کی نظر اس پرانے پرس پر پڑی جو قدرے بہتر حالت میں پڑا تھا  سلمان سوچنے لگا کہ یہ پرس اٹھا لیتا ہوں گھر جا کر چھوٹی بہن مریم کو دوں گا  وہ کئی بار امی سے پرس لینے کا کہہ چکی تھی  سلمان نے پرس کو اُٹھایا پھونک ماری اور گرد و غبار صاف کرتے ہوئے جب پرس کھولا تو ہکا بکا رہ گیا  جاری ہے  اس پرس میں سونے کا ہار اور بہت ساری جیولری موجود تھی  وہ بہت خوش ہو گیا مگر اس کے ذہن میں ذمہ داری کا احساس پیدا ہوا اور کچھ دیر سوچنے کے بعد اس نے پرس مالک تک پہنچانے کا تہیہ کر لیا  کچھ دیر سستانے کے بعد وہ پرس جیب میں ڈال کر بازار کی طرف روانہ ہو گیا  ابھی تھوڑا سا آگے بڑھا ہی ہو گا کہ سلمان کو راستے میں ایک پریشان بوڑھیا نظر آئی جو راستے میں کچھ تلاش کرتے ہوئے روئے جا رہی تھی  سلمان کو شک ہو گیا کہ شاید وہ پرس اسی بوڑھیا کا ہے  سلمان نے اس کے قریب سائیکل روک کر احتراماً کھڑے ہو کر دریافت کیا  اماں کیوں رو رہی ہیں  کیا گم ہو گیا ہے  بوڑھیا نے آنسو پونچھتے ہوئے جواب دیا ارے  ننھے بچے میرا بیٹا بیمار ہے  اس کے علاج کیلئے گھر کا سامان بیچنے جا رہی تھی کہ پریشانی کے سبب میرا پرس گم ہو گیا ہے بس اسی کو تلاش کر رہی ہوں  اس نے باتوں باتوں میں بوڑھیا سے دریافت کرتے ہوئے کہا  اماں جی اس پرس میں کیا تھا  یہ سن کر بوڑھیا کے چہرے پر آس و امید کے آثار نمایاں ہو گئے  انہوں نے جلدی سے جواب دیا بیٹا میرے جہیز میں جو سامان ملا وہ تو سارا ایک ایک کر کے بک گیا مگر ایک ہار بچا جسے بیچنے جا رہی تھی کہ گم ہو گیا  سلمان کو جب پورا یقین ہو گیا کہ اسے ہار کا اصل مالک مل گیا ہے تو اس نے جیب سے پرس نکالتے ہوئے بوڑھیا سے کہا اماں جی یہ دیکھیں یہی پرس تھا نا  یہ سن کر بوڑھیا نے جھولی اٹھا کر نگاہیں بلند کیں اور سلمان کیلئے رو رو کر دعائیں مانگنے لگی  سلمان کو بھی دلی خوشی ہوئی کہ اب اس کے بیٹے کا علاج ہو جائے گا  وہ بوڑھیا کے ساتھ بازار کی طرف چل دیئے  بازار پہنچنے ہی والے تھے کہ سلمان کو کال کر کے ایک شخص نے بتایا کہ آپ ہسپتال پہنچیں  آپ کے بابا جان کا ایکسیڈنٹ ہو گیا ہے  یہ سن کر وہ رونے لگا اور بوڑھیا کو ساری بات بتا دی  بوڑھیا بھی سلمان کے ساتھ ہسپتال چل دی کیونکہ ان کا بیٹا بھی وہیں زیر علاج تھا  ہسپتال پہنچنے پر معلوم ہوا کہ ڈاکٹرز نے بتایا کہ سلمان کے ابو جان کی طبیعت کنٹرول سے باہر ہے اس کا آپریشن ہو گا  جس کیلئے ایک لاکھ روپے لگیں گے  سلمان پریشان تھا کہ اب وہ اتنے پیسے کہاں سے لائے  سلمان پریشانی کے عالم میں تھا  اسے کچھ سمجھ نہیں آ رہا تھا  اتنے میں بوڑھیا بولی  یہ لو بیٹا یہ ہار بیچ دو اور اپنے ابو کا علاج کراؤ  اب مزید دیر نہیں ہو سکتی  میرے بیٹے سے بھی آپ کے بابا کی جان قیمتی ہے کیونکہ آپ نے مجھے میرا پرس دے کر اپنا فرض پورا کیا  بوڑھیا کا ہار اور جیولری دو لاکھ میں بکے جس سے سلمان نے اپنے ابو جان کا علاج کروایا اور باقی پیسے اماں جی کو لٹا دیئے اور اس کے بیٹے کے علاج کا بھی بندوبست ہو گیا  اس طرح دونوں کی جانیں بچ گئیں  سلمان کو اپنی نیک نیت اور اچھائی کا بدلہ مل گیا  
شاہ بہرام انصاری  موسم گرما کی آدھی چھٹیاں گزر چکی تھیں  دیگر بچوں کی طرح حسن بھی اپنی چھٹیوں کو انجوائے کر رہا تھا  اس کے ابو اپنی مصروفیات کے باعث اسے کہیں چھٹیاں گزارنے نہ لے جا سکے چنانچہ وہ گھر پر ہی لطف اندوز ہو رہا تھا  وہ پڑھائی میں تو اچھا تھا لیکن ساتھ کھیل کود کا بھی بے حد شوقین تھا  اس نے چھٹیوں کا کافی ہوم ورک کر لیا تھا اور اب سارا دن کھیلتا رہتا تھا  اس کی امی اسے سمجھاتیں کہ بیٹا  گرمیوں میں اتنا کھیل کود اچھا نہیں ہوتا  دوپہر کو مت باہر جایا کرو بلکہ شام کے وقت دوستوں کے ساتھ کھیل لیا کرو  اگر تم نے سکول کا کام کر لیا ہے تو اسے یاد کر لو تاکہ چھٹیوں کے فوراً بعد ہونے والے امتحان میں کامیاب ہو سکو حسن اطمینان و لاپروائی سے جواب دیتا امی میں نے کافی سارا ہوم ورک کر لیا ہے،تھوڑا سا باقی ہے،وہ بھی کر لوں گا  جاری ہے  ابھی تو بہت ساری چھٹیاں باقی ہیں  اس کا خیال تھا کہ گرمیوں کی چھٹیاں ہوتی ہی کھیلنے کودنے کے لئے ہیں  ایک دن دوپہر کو تمام گھر والے کھانا کھا کر اپنے اپنے کمروں میں آرام کر رہے تھے  حسن نے چپکے سے اپنے کمرے کا دروازہ کھولا اور جب اسے یہ اطمینان ہو گیا کہ سب گھر والے سو چکے ہیں اور اسے کوئی نہیں دیکھ رہا تو وہ دبے پاؤں گھر سے باہر نکل گیا  حسن کی طرح چند دوسرے بچے بھی گلی میں کرکٹ کھیل رہے تھے  انہوں نے حسن کو بھی کھیلنے کی دعوت دی جو اس نے اسی وقت قبول کر لی  شدید گرمی تھی،گلی میں دور تک ویرانی تھی جبکہ وہ مزے سے اپنے کھیل میں مگن تھے حسن کو کھیلے ہوئے ابھی کچھ ہی دیر گزری تھی کہ اسے چکر سا آیا اور اس کا سر گھومنے لگا  دوستوں نے اسے سنبھالا تو وہ بے ہوش ہو چکا تھا  وہ اسے پکڑ کر ان کے گھر لے گئے اور اس کی امی کو تمام ماجرا سنایا  انہوں نے فوراً حسن کو بیڈ پر لٹایا اور اسے پانی کے چھینٹے مارے جس سے اس کے حواس ذرا بحال ہوئے امی نے جلدی سے ڈاکٹر کو فون کر دیا تاکہ معلوم ہو کہ اسے کیا ہوا شکر ہے کہ ڈاکٹر صاحب مل گئے  انہوں نے حسن کا چیک اپ کیا اور چند دوائیاں دیں  ساتھ ہی یہ نصیحت بھی کی کہ گرمی کی وجہ سے اسے چکر آ گیا تھا اسی لئے آئندہ دوپہر کو ہر گز مت کھیلے ورنہ دوبارہ یہی معاملہ پیش آ سکتا ہے  ڈاکٹر چلے گئے تو امی نے حسن کو فریج سے ٹھنڈا ملک شیک نکال کر پلایا اور اسے پیار سے سمجھانے لگیں دیکھا بیٹا  میں نے آپ سے کہا تھا ناکہ گرمی میں کھیل کود کرنے سے بچوں کی طبیعت خراب ہو جاتی ہے  آپ نے میری بات نہ مانی اور دوپہر کو باہر کھیلنے نکل گئے  یہ کہنا نہ ماننے کی سزا ہے لیکن آئندہ شام کے وقت کھیلنا حسن نے امی سے وعدہ کیا کہ وہ باقی چھٹیاں ان کی نصیحت کے مطابق گزارے گا اب وہ صبح سکول کا کام کرتا ہے،دوپہر کو آرام کرتا ہے اور صرف شام کو کھیلتا ہے  ساتھیو  گرمیوں کا موسم عروج پر ہے چھٹیوں کا یہ مقصد نہیں کہ آپ ہر وقت کھیلتے رہیں ورنہ آپ کو گرمی لگ سکتی ہے  دھوپ میں مت کھلیں اور پوری دلچسپی سے سکول کا کام کریں  امید ہے اس نصیحت کو ایک کان سے سن کر دوسرے کان سے اُڑانے والا کام نہیں کریں گے خدا آپ تمام بچوں کو سلامت اور ہنستا مسکراتا رکھے  آمین  
روبینہ ناز  سومی شہزادی مجھے یقین تھا کہ آپ ہماری مدد کے لئے ضرور آئیں گی گلہری بولی گینڈا اپنے بچوں کو لے کر ایک درخت کے نیچے کھڑا تھا  پانی ان کے کندھوں کو چھو رہا تھا  چڑیا اور کوئل اپنے بچوں کے ساتھ درخت پر کانپ رہی تھیں  زبیر اپنے ڈر سے سہمے بچوں کو بہلا رہا تھا  کوا اپنے گھر کی تباہی پر زار و قطار رو رہا تھا اس کا بچہ اس طوفانی بارش میں گم ہو گیا تھا سومی نے اسے تسلی دی  لالی اور ہاتھی نے سب پرندوں اور جانوروں کو باری باری کشتی میں بٹھانا شروع کیا اتنے میں سومی کوے کے نیم بے ہوش بچے کو لے آئی  الو نے اپنی پوٹلی سے دوا نکال کہ اس کے منہ میں انڈیل دی اور اسے ہوش آ گیا  سومی ان سب کو جنگل لے آئی جہاں خیمے لگے تھے  ان سب کو کھانا پیش کیا  جاری ہے  کھانے کے بعد وہ اپنے بچوں کے ساتھ آرام دہ بستر پر لیٹ گئے  ہم نے بہت مشکل سے اپنے گھر بنائے تھے اب دوبارہ سے ہمیں محنت کرنی ہو گی چڑیا یہ کہہ کر رونے لگی  تم پریشان نہ ہو پیاری چڑیا  ہم سب تمہارا گھر بنانے میں تمہاری مدد کریں گے  سومی کی بات سن کر سب نے اسے تسلی دی کہ وہ پریشان نہ ہو اس آزمائش کی گھڑی میں وہ سب ایک دوسرے کا ساتھ دیں گے اور ناصرف ایک دوسرے کی مالی مدد کریں گے بلکہ جنگل کو دوبارہ سے آباد کرنے میں اپنا بھرپور کردار ادا کریں گے  سومی جنگل کی بحالی کے بعد ہم آئندہ ہونے والی بارشوں اور سیلاب سے بچاؤ کے لئے اہم اقدامات اٹھائیں گے تاکہ ہمیں آنے والے سالوں میں ایسی تباہی کا سامنا نہ کرنا پڑے انکل ہاتھی نے کہا  بالکل ایسا ہی کریں گے اور اس آزمائش کی گھڑی میں ایک دوسرے کا ساتھ نہیں چھوڑیں گے  زرافہ نے کہا  ان سب کے خیالات سن کر سومی خوش ہوئی وہ جان گئی تھی کہ اس کے تمام دوست مشکل وقت میں ایک دوسرے کی مدد کا جذبہ رکھتے ہیں  ہر مشکل گھڑی میں ایک دوسرے کا ساتھ دینا چاہیے  کیونکہ اس بات سے اللہ بہت خوش ہوتے ہیں  
حبیبہ شہزاد،لاہور  مویشی منڈی حسن کے گھر کے قریب تھی  ٹرک سے قربانی کے لئے لائے جانے والے بکرے منڈی میں اُتارے جا رہے تھے  اس نے دیکھا کہ کچھ بکرے آہستہ آہستہ چل رہے ہیں  اس نے ٹرک والے سے پوچھا کہ یہ آہستہ کیوں چل رہے ہیں  اس شخص نے حسن کو بتایا بیٹا  یہ بکرے بہت دور سے ٹرک میں بھر کر لائے جاتے ہیں اور مختلف شہروں کی منڈیوں میں اُتارے جاتے ہیں اور چونکہ بہت دیر بعد اُتارے جاتے ہیں،اس لئے یہ کھڑے کھڑے جاتے گئے ہیں  حسن کو اس میں سے ایک بکرا نہایت خوبصورت لگا  جب وہ گھر گیا اور ابو کا پوچھا تو اس کی امی نے بتایا کہ وہ تو عیدِ قرباں کے لئے جانور لینے گئے ہیں  حسن بہت اُداس ہوا،کیونکہ اس نے سوچا تھا کہ ابو کے ساتھ جا کر وہی بکرا لے گا جو اسے پسند آیا تھا  جاری ہے  اس نے ابو کو بہت فون کیے،لیکن شاید منڈی میں شور کی وجہ سے وہ فون نہ سن سکے تھے  حسن اور بھی اُداس ہو گیا،کیونکہ اسے وہ بکرا بہت پسند آ گیا تھا  اس کا پَل پَل بے چین گزر رہا تھا  پھر اس نے دروازے پر گھنٹی کی آواز سنی  وہ اُداس دل کے ساتھ دروازہ کھولنے گیا تو ابو اور اُن کے ساتھ بکرے کو دیکھ کر خوشی سے جھوم اُٹھا کیونکہ یہ وہی بکرا تھا،جو حسن کو پسند آیا تھا  حسن نے ابو کو سارا ماجرا سنایا اور بکرے کی رسی پکڑ کر اسے گھمانے لے گیا  
نیما گل  صاحب  میری والدہ سخت بیمار ہیں،اس وقت اسپتال میں داخل ہیں  کیا تنخواہ میں سے کچھ رقم پیشگی مل سکتی ہے  چوکیدار احمد علی کو اپنے مالک سے کسی مدد کی اُمید تو نہ تھی،مگر پھر بھی ایک آس کے تحت پوچھا تھا  افوہ،تم لوگوں کے ہر روز کے مسائل نے بڑا تنگ کیا ہوا ہے  ابھی دو دن پہلے مالی نے پیشگی تنخواہ مانگی ہے  تم لوگ جو کام کرتے ہو،اس کی تنخواہ ہر ماہ باقاعدگی سے وقت پر تم کو مل جاتی ہے،بس اس سے زیادہ مجھ سے کوئی اُمید نہ رکھو  چوہدری کرامت خان کی کنجوسی،بے رحم طبیعت سے کون واقف نہ تھا  وہ اپنے گھر اور خاندان کے لئے تو لاکھوں لُٹا دیتے تھے،مگر کبھی کسی فقیر،کسی ضرورت مند کو ایک روپیہ نہ دیتے تھے،اُلٹا اس کی بے عزتی کرتے اور ان کی مجبوریوں کو جھوٹ قرار دیتے تھے  جاری ہے  احمد علی بوجھل دل سے واپس گیٹ پر اپنی ڈیوٹی دینے آیا تو مالی باغ کی صفائی کر رہا تھا  اُسے دیکھ کر اس کے پاس آیا کیا ہوا  نہیں دیے ناں مالک نے تم کو بھی پیسے  نہیں بھائی  بہت ضرورت تھی  پتا نہیں اب کیا ہو گا  اماں اسپتال میں ہیں اور  مجھے بھی سخت ضرورت تھی  بیٹے کی اسکول کی فیس دینی تھی اور مکان کی چھت گر گئی تھی،فوری مرمت کرنی تھی  پھر کیا ہوا  احمد نے پوچھا  کچھ نہیں ہوا،بچے کو اسکول سے نکال دیا گیا  اوہ  احمد کا دل مزید دکھ گیا  ہم غریب،مجبور لوگ کیا کر سکتے ہیں  وہ مایوسی سے بولا  چوری  مالی نے فیصلہ کن انداز میں آہستگی سے کہا  چوری  احمد چونکا  ہاں،چوری  میں نے فیصلہ کر لیا ہے  باقی تمہاری مرضی ہے،ساتھ دو یا نہ دو  کل صبح کرامت خان اپنے گھر والوں کے ساتھ دو دن کے لئے دوسرے شہر جا رہا ہے  پھر  احمد کا دل دھک دھک کرنے لگا  پھر کیا  میں دروازے کا شیشہ توڑ کر اندر جاؤں گا اور وہ چار چیزیں اُٹھا لوں گا،ان کے گھر کی معمولی چیز بھی ہزاروں میں بکے گی  مجھے لالچ نہیں صرف ضرورت پوری کرنی ہے  تمہاری اس وقت ڈیوٹی نہ ہو گی،اتنی مہربانی کرنا کہ اگر ساتھ نہ دو تو بس چپ رہنا  اور اگر تمہیں بھی آنا ہو تو کل صبح فجر سے پہلے گھر کے پیچھے پہنچ جانا  مالی اتنا کہہ کر تیزی سے اپنا کام کرنے چلا گیا،مگر احمد کا دماغ سن ہو گیا تھا  رات کو بنگلے کی ڈیوٹی ختم کرتے ہی وہ سیدھا اسپتال پہنچا،جہاں اس کی بیمار ماں کو دواؤں کی سخت ضرورت تھی اور اس کی جیب میں کچھ بھی نہ تھا  کیا ہوا  مالک نے کچھ پیسے دیے  اس کی بیوی نے بڑی اُمید سے پوچھا  اس نے انکار میں سر ہلا دیا  مگر کل ضرور پیسے مل جائیں گے  وہ یقین سے بولا  صبح ہونے میں ابھی کچھ دیر تھی  مالی واردات کرنے بنگلے پر پہنچا تو اسے احمد علی کو وہاں دیکھ کر بڑی حیرت ہوئی  ارے تم  تم تو بہت ایماندار اور وفادار انسان ہو  مجھے اندازہ نہیں تھا کہ تم آ جاؤ گے  بس مجبوری اور ضرورت ہی وفاداری کا امتحان ہوتی ہے  وہ دکھ سے بولا اچھا یہ بتاؤ کرنا کیا ہے  پہلے تو دیوار پھاند کر اندر جاتے ہیں  ٹھیک ہے  مالی کے پیچھے پیچھے وہ بھی گھر میں داخل ہو گیا  اندر جانے کا دروازہ مضبوط شیشے کا تھا اور کھڑکیاں بھی،مگر مالی نے کل شام ایک کھڑکی کی کُنڈی کھول دی تھی  اُسے دھکا دیا تو وہ کھل گئی اور دونوں گھر کے اندر داخل ہو گئے  مالی اپنے ساتھ کپڑے کا بڑا تھیلا لے آیا تھا،جس میں اس نے ایک ایک کر کے گھر کے قیمتی لیمپ شوپیس اور دوسری چیزیں ڈالنی شروع کر دیں  اسی وقت باہر سائرن بجا اور پولیس آ گئی  اُن کو بھاگنے کا موقع نہ ملا،کرامت خان خود بھی پولیس کے ساتھ پہنچ گئی  پولیس صرف مالی کو پکڑ کر لے گئی  شکریہ احمد علی  وہ زندگی میں پہلی دفعہ اپنے کسی ملازم سے نرم لہجے میں شرمندگی سے مخاطب ہوا تم نے نہ صرف وفاداری نباہی،بلکہ مجھے ہمیشہ کے لئے اپنا احسان مند بنا لیا ہے  کرامت خان نے ایک بھاری رقم اس کے حوالے کی یہ لو،یہ تمہاری وفاداری کا انعام بھی ہے اور تمہارا حق بھی  انھوں نے کچھ اور رقم اس کے حوالے کی یہ مالی کے گھر والوں کو دے دینا  وہ غریب اور ضرورت مند ہے  میری ہی غلطی تھی کہ مانگنے پر اس کی مدد نہ کی،مگر بہرحال  ضرورت میں بھی چوری کرنا تو جائز نہیں  تم یہ رقم آج ہی اس کے گھر پہنچا دو  اسے اس کی غلطی کا احساس دلانے کے لئے کچھ حوالات میں رکھنا ہے،پھر اسے چھوڑ دیا جائے گا  واقعی دو دن بعد مالی آزاد ہو کر سیدھا کرامت خان کے گھر پہنچا اور ان سے معافی طلب کی  انھوں نے اسے معاف تو کر دیا،مگر دوبارہ کام پر نہ رکھا،کیونکہ وہ اب ان کے بھروسے کے قابل نہ رہا تھا  اس واقعے کے بعد احمد علی نے کرامت خان کو بالکل بدلا ہوا پایا  وہ اپنے تمام ملازمین کی ضرورت کا ہر ممکن خیال رکھتے  ان کی مالی مدد کرتے رہتے  اب ان کا رویہ غریب لوگوں سے بدل گیا اور اس سبب اللہ نے ان کے کاروبار میں بہت ترقی دی  
حافظ غلام صابر  14 اگست کا دن ایک خاص اہمیت کا حامل اور حب الوطنی کے جذبے سے بھرپور ایک یادگار دن ہے  اسی دن برصغیر کے مسلمانوں کے نحیف و نزار لیڈر قائد اعظم محمد علی جناح اللہ تعالیٰ کے فضل و کرم سے اپنی ذہانت،فطانت،دیانت،جہدِ مسلسل اور عظیم قائدانہ صلاحیتوں کے زور پر انگریزوں اور ہندوؤں کو چاروں شانے چت کر کے ہمارے لئے الگ وطن اسلامی جمہوریہ پاکستان حاصل کرنے میں کامیاب ہوئے  جب ہزاروں خاندانوں نے اپنی جائے پیدائش،گھر بار،کاروبار سب کچھ چھوڑ کر ایک نئے وطن کی طرف ہجرت کی اور ان دیکھی سر زمین کی طرف نئی امیدوں کے ساتھ چل پڑے  لاکھوں افراد اپنے پیاروں سے بچھڑ گئے  نجانے کتنے بچے اپنی ماؤں سے جدا ہو گئے کتنی بہنوں،بیٹیوں،ماؤں کو وحشیانہ آبروریزی کے بعد ذبح کر دیا گیا  جاری ہے  اس ملک کی بنیادوں میں لاکھوں مسلمانوں کا خون شامل ہے لیکن بدقسمتی سے آج کے نوجوان مملکتِ خداداد پاکستان کے قیام کے مقاصد کے لئے دی جانے والی عظیم قربانیوں کو فراموش کر چکے ہیں  آج بھی پاکستان کے حصول کیلئے دی جانے والی قربانیوں کی یاد کو زندہ رکھنا انتہائی ضروری ہے اس ملک کے قیام کے پیچھے ہزاروں لرزہ خیز کہانیاں دفن ہیں  ان کہانیوں میں ایک کہانی لاہور کے علاقہ گڑھی شاہو میں مقیم راقم الحروف کے دادا محمد رمضان کی ہے  جب میں نے اپنے دادا سے یہ داستان سنی تو اس وقت ان کی عمر بیاسی 82 سال تھی  برصغیر پاک و ہند کی تقسیم کو 50 سال سے زائد کا عرصہ گزر چکا تھا لیکن اس تقسیم کے نتیجے میں محمد رمضان اور ان کے خاندان پر گزرنے والی قیامت کا ایک ایک لمحہ ان کے ذہن پر نقش تھا  تقسیم کے دوران گزرنے والی قیامت صغریٰ کے واقعات محمد رمضان کی زبانی سنتے ہیں  میرا خاندان برصغیر کی تقسیم سے پہلے امرتسر کے مشہور علاقہ خزانہ گیٹ کا رہائشی تھا تقسیمِ ہند کے وقت میری عمر اٹھائیس،انتیس سال تھی  میرا ایک بیٹا اور ایک بیٹی تھی  امرتسر میں ہمارا چارپائیاں بنانے اور برتن قلعی کرنے کا وسیع کاروبار تھا  پاکستان کا قیام 26 ماہ رمضان المبارک 1368ھ بمطابق 14 اگست 1947ء عمل میں آیا  یہ اللہ تعالیٰ کی کسی خاص مصلحت یا مشیت کی طرف اشارہ تھا کیونکہ یہ رات لیلة القدر تھی  اگلا دن 27 رمضان المبارک اور جمعة الوداع تھا اور اس کے تین روز بعد عید الفطر آنے والی تھی  مسلمانوں کیلئے یہ ہر اعتبار سے ایک مبارک رات،مبارک دن اور مبارک ماہ تھا  پورے ہندوستان کے مسلمان خوشی سے پھولے نہیں سما رہے تھے  جشنِ آزادی کی تیاریوں میں مبارک بادیں دی اور لی جا رہی تھیں  نعرہ تکبیر بلند ہو رہے تھے  گلی گلی،گاؤں گاؤں اور شہر شہر پاکستان زندہ باد اور قائد اعظم زندہ باد کے فلک شگاف نعرے گونج رہے تھے  دوسری جانب ہندوؤں اور سکھوں کے سینے پر سانپ لوٹ رہے تھے  ان کے ہاں سوگ برپا ہو گیا،صفِ ماتم بچھ گئی اور آہ و بکا شروع ہو گئی  تقسیمِ ہند کے اعلان کے بعد پورے پنجاب میں ہندو،سکھ مسلم فسادات پھوٹ پڑے  15 اگست 1947ء کو ہمارے گاؤں کے مسلمانوں سکھوں کے مظالم کے ڈر سے اپنی عزتوں اور زندگیوں کو بچانے کی کوشش میں بے سر و سامانی کے عالم میں اپنے گھر بار چھوڑ کر پاکستان کی طرف روانہ ہوئے  ابھی چند کلو میٹر کا فاصلہ طے کیا تھا کہ سکھوں کے ایک مسلح جتھے نے ہمارے قافلے پر بندوقوں تلواروں،کرپانوں،نیزوں،برچھیوں اور کلہاڑیوں سے حملہ کر دیا اس حملے میں اپنی بہنوں اور بیٹیوں کی عزتوں کے دفاع کے لئے قافلے کے ہم چند مسلمانوں جوان سینہ تان کر سکھوں کے مقابلے میں کھڑے ہو گئے  اس موقع پر ہمارے کئی نوجوان ساتھیوں کو شہید کر دیا گیا اور قافلے کے تمام لوگ ٹوٹی ہوئی تسبیح کے دانوں کی طرح بکھر گئے  ہر طرف بربریت کا راج تھا اسی ظلم و ستم اور غارت گری میں مجھ سمیت سینکڑوں افراد اپنے پیاروں سے بچھڑ گئے  جاری ہے  
جدون ادیب  میں جماعت چہارم میں اردو کا پیریڈ لے رہا تھا  اس اسکول میں آئے ہوئے مجھے ایک ہی ہفتہ ہوا تھا  رواں لکھائی والے قلم مجھے بہت پسند تھے  میں بڑی تعداد میں ایسے قلم اپنے پاس رکھتا تھا،مگر پھر بھی کسی کے پاس اچھا قلم دیکھتا تو اسے حاصل کرنے کو دل چاہتا تھا  اس دن بھی یہی ہوا کہ ایک طالبہ شبنم کے قلم کی تعریف کر دی اور اس بچی نے ایک لمحہ تاخیر کیے بغیر وہ قلم مجھے تحفتاً پیش کر دیا  رسماً میں نے انکار کیا،لیکن پھر قبول کر لیا  پھر بھی مجھے احساس ہوا کہ میں نے جلدی کی ہے اور خود غرضی کا مظاہرہ بھی اور اس کے بعد مجھے شرمندگی محسوس ہوئی اور میں نے شبنم سے کہا کہ وہ اپنا قلم واپس لے لے،مگر اس نے قلم واپس لینے سے انکار کر دیا اور کہا کہ دیا ہوا تحفہ واپس نہیں لیتے  میں نے کچھ پیسے دینے کی کوشش کی تو وہ خفا ہونے لگی  جاری ہے  اس کے بعد بھی میں نے شبنم کو اس کے قلم کے بدلے دوسرے قلم دینے کی کوشش کی،مگر وہ نہ مانی  کچھ دنوں بعد میں نے وہ اسکول چھوڑ دیا،مگر قلم میرے پاس رہا اور سچ پوچھیے تو وہ بہت پیارا قلم تھا  زیادہ قیمتی نہیں تھا،مگر روانی کی وجہ سے میرے لئے بہت اہمیت اختیار کر گیا اور کئی سال تک میں نے اس سے بچوں کی کاپیوں کی جانچ پڑتال کی تھی  دو ماہ بعد بھی قلم اُٹھایا تو وہ ایک دم سے لکھنے لگا  سیاہی کے آخری قطرے تک وہ رواں اور ایک جیسا لکھتا تھا  وہ قلم میرے پاس دس سال رہا  بار بار اسے میں نے ٹھیک کروایا  اس دوران میں اس جیسا قلم پانے کے لئے میں نے لاتعداد قلم خریدے،مگر اس قلم کے معیار کو کوئی نہ پہنچ سکا  آخر ایک دن وہ پین مجھ سے گم ہو گیا  دراصل قلم کا ڈھکن خراب ہو گیا تھا اور جیب میں کہیں سیاہی نہ گر جائے اس لئے وہ قلم میں نے ہاتھ میں پکڑ رکھا تھا اور رکشے میں سامان کے ساتھ تھا  گھر پہنچ کر سامان تو اُٹھا لیا،مگر وہ قلم وہیں رہ گیا  مجھے اس قلم کے کھونے کا اتنا صدمہ ہوا کہ میں ہر کسی سے اس کا ذکر کرنے لگا  کئی رکشے والوں سے بھی پوچھا،مگر وہ قلم نہ ملا  میں نے ایک ایک کر کے کئی قلم بدلے،مگر اس قلم جیسی بات پیدا نہ ہو سکی  پھر ایک دن مجھے اس اسکول میں ایک تقریب میں مہمانِ خصوصی کی حیثیت سے بلایا گیا  میں وہاں پر بھی اپنے قلم کا ذکر کرنے سے خود کو باز نہ رکھ سکا  تقریب کے بعد ایک ٹیچر نے مجھ سے ملنے کی خواہش ظاہر کیا  اس نے بتایا کہ وہ میری شاگرد ہے اور اسی اسکول میں پڑھاتی ہے  ہماری ملاقات ہوئی،جس میں تعلیمی مسائل پر بات ہوئی،میں اس کا نام نہ جان سکا  جاتے جاتے اس نے مجھے ایک تحفہ پیش کیا  گھر پہنچ کر میں نے ڈبا کھولا تو اس میں کاغذ میں لپٹا ایک قلم اور ایک خط تھا  پہلے میں نے خط پڑھنا شروع کیا،لکھا تھا  استاد محترم  آپ نے مجھے پڑھایا اور اچھی اچھی باتیں بتا کر میری زندگی سنوار دی  آپ سے متاثر ہو کر میں ٹیچر بنی اور آپ کے انداز سے پڑھانے کی کوشش کرتی ہوں  آج آپ کی پریشانی دیکھی تو مجھ سے رہا نہ گیا  میرے والد رکشا چلاتے ہیں  ان کو ایک قلم ملا تھا جو انھوں نے مجھے دے دیا اور اب وہی قلم آپ کو لوٹا رہی ہوں  آپ کی بیٹی،شبنم  میں نے بے تابی سے کاغذ کھولا تو اندر وہی قلم موجود تھا  اس خود دار لڑکی نے میرا شکریہ تک سننے کی زحمت گوارہ نہ کی کہ کہیں میں شرمندہ نہ ہو جاؤں اور وہ پھر مجھ پر احسان کر کے چلی گئی  افسوس یہ تھا کہ میں اسے پہچان نہ سکا  میں نے قلم کو چوم لیا اور میری آنکھوں سے آنسو بہنے لگے  
عاصمہ ثاقب  ایک تھی مانو بلی جو کسی کی چہیتی یا لاڈلی نہ تھی  اس نے شہر کے ایک کباڑ خانے میں آنکھ کھولی اور پھر اپنی ماں اور دوسرے بہن بھائیوں کے ساتھ مختلف جگہوں کی تبدیلی کے بعد ایک قصاب کی دکان کے پاس رہنے لگی  وہ ذرا بڑی ہوئی تو ایک دن اس کی بہن رانو بلی کو ایک بہت پیاری سی بچی ایک بڑی سی گاڑی میں بیٹھا کر لے گئی اور اس کا بھائی خونخوار کتے کے ہاتھوں دنیا سے رخصت ہو گیا  وہ ذرا بڑی ہوئی تو اس کی ماں اسے چھوڑ کر چلی گئی  مانو بلی کئی بار اپنی ماں کے پاس گئی کہ شاید اسے پہچان لے لیکن وہ اسے ہمیشہ اجنبی بن کر ملتی اور مار پیٹ کر بھگا دیتی  مانو بلی نے بھی آہستہ آہستہ اپنی ماں کو بھلا دیا اور یوں ہی گلیوں میں آوارہ پھرنے لگی  جاری ہے  ایک دن اچانک اس نے اپنی بہن رانو بلی کو دیکھا جو ایک بہت بڑے سے لان میں گھاس پر بیٹھی دودھ پی رہی تھی  مانو بلی فوراً آگے بڑھی اور اسے پکارا لیکن اس نے بھی بہن کو پہچاننے سے انکار کر دیا اور اسے اپنے گھر سے نکال دیا  مانو بلی کا دل ٹوٹ گیا  وہ باہر نکلی تو ایک شریر بچے نے نشانہ لے کر ایک پتھر اسے دے مارا  پتھر اس کی ٹانگ پر لگا اور وہ لنگڑا کر گر پڑی  بچے کے ساتھی اس کے اس سنہری کارنامے پر قہقہے لگانے لگے  مانو بلی بڑی مشکل سے اٹھی اور اپنی زخمی ٹانگ کے ساتھ بھاگ کھڑی ہوئی کہ کہیں باقی بچے بھی پتھر لے کر اس پر اپنا نشانہ نہ آزمانے لگیں  اسے انسانوں پر غصہ آنے لگا کہ وہ کس دیدہ دلیری سے ہم جیسے معصوم جانوروں پر ظلم کرتے ہیں اور انہیں کوئی کچھ نہیں کہتا  وہ اپنی زخمی ٹانگ کے ساتھ ایک گھر میں داخل ہوئی تو وہاں ایک مہربان بچی سے اس کا واسطہ پڑا جس کا نام زینب تھا  زینب کو اس کی حالت پر بہت ترس آیا  کچھ دیر بعد وہ اس کیلئے ایک پیالے میں دودھ لے آئی  مانو پہلے تو جھجکی اسے بھوک بھی زوروں کی لگی ہوئی تھی  مانو بلی نے تھوڑا سا دودھ پیا تو اس کی بھوک اور زیادہ جاگ اُٹھی  اس نے جلد ہی سارا دودھ پی لیا اور لیٹ گئی  زینب اندر چلی گئی تو مانو بلی نے بھاگنے کا سوچا مگر اپنے اس نئے مہربان دوست کو چھوڑنے کو اس کا جی نہ چاہا  آخر زینب آئی تو اس کے ہاتھ میں مرہم پٹی تھی  مرہم پٹی ہونے کے بعد مانو بلی کو کچھ سکون ہوا تو وہ سو گئی  اگلے دن زینب اسے اپنے گھر کے اندر لے گئی  اس کے والدین بھی مانو بلی کو مہربان اور اچھے معلوم ہوئے،چنانچہ جلد ہی وہ اس گھر میں گھر کے ایک فرد کی طرح رہنے لگی  مانو بلی کا دل وہاں لگ گیا  ان سب کی مہربانیوں کا صلہ اس نے یہ دیا کہ اس گھر میں سے تمام چوہوں کو گھر چھوڑنے پر مجبور کر دیا  لال بیگ اور دوسرے کیڑے مکوڑے بھی اس نے ختم کر ڈالے  جب سے وہ اس گھر میں آئی تھی چوہوں کی جان پر بنی ہوئی تھی  ان کا کوئی حربہ کامیاب نہ ہوتا  مانو بلی جھٹ انہیں پکڑتی اور کھا جاتی  اچھا کھانا آرام اور سب کی توجہ ملنے لگی تو مانو بلی آہستہ آہستہ کام چور ہونے لگی  کھا پی کر وہ سارا دن اور رات سوتی رہتی  اکثر چوری چھپے دودھ بھی پی لیتی  کبھی دوسری چیزیں بھی چپکے سے ہڑپ کر جاتی  زیادہ کھانے کی وجہ سے مانو بلی بہت موٹی ہو گئی  چلنا پھرنا اس کے لئے دوبھر ہو گیا  ایک روز چوہوں نے باورچی خانے میں ہلا بولا تو مانو بلی ان کے پیچھے دوڑی،مگر جلد ہی تھک گئی  چوہے بھی مانو بلی کی کمزوری جان گئے تھے وہ ہر روز اِدھر اُدھر پھرتے اور مانو بلی انہیں پکڑ نہ پاتی کیونکہ وہ بہت موٹی ہو گئی تھی  دوڑنے سے اس کا سانس پھول جاتا اور وہ تھک جاتی  ایک دن اس نے گھر والوں کو کہتے سنا کہ مانو بلی کو واپس چھوڑ دینا چاہیے کیونکہ یہ کسی کام کی نہیں رہی  اتنا سن کر اس کے ہوش اڑ گئے  اسے اپنا گلیوں میں پھرنا،شرارتی بچے کا پتھر مارنا اور غریبی کے دن یاد آ گئے  اسے انسانوں کی خود غرضی پر غصہ آیا لیکن قصور اس کا اپنا بھی تھا  چنانچہ اگلے دن سے اس نے زیادہ کھانا پینا چھوڑ دیا اور باقاعدگی سے روزانہ بھاگنا ورزش کرنا شروع کر دی  سستی کاہلی چھوڑ کر کام کو اپنا لیا اور پھر جلد ہی وہ دوبارہ چوہوں کے لئے خطرے کا نشان اور گھر والوں کی آنکھ کا تارا بن گئی  پیارے بچو  آپ بھی سستی چھوڑیں،دل لگا کر پڑھیں اور اپنے ماں باپ کی آنکھ کا تارا بنیں  
مریم نورین  علی اور عائشہ کی شادی کو دس سال ہو چکے تھے مگر ابھی تک وہ اولاد جیسی نعمت سے محروم تھے  کافی علاج معالجہ کروایا مگر افاقہ نہ ہوا تو اب اللہ کی مرضی سمجھ کر دونوں نے حالات سے سمجھوتہ کر لیا تھا اس بات پر دونوں اکثر افسردہ رہتے مگر دونوں کے پیار میں کوئی کمی نہ آئی تھی  علی ایک نیک اور ایمان دار بندہ تھا جو محنت مزدوری کر کے اپنے گھر کا خرچہ چلا رہا تھا  اگرچہ علی کو مزدوری زیادہ تو نہیں ملتی تھی مگر چونکہ عائشہ ایک سمجھ دار اور قناعت پسند عورت تھی لہٰذا وہ گھر کے معاملات کو سمجھ داری سے چلا رہی تھی اُس نے کبھی بھی علی سے کسی چیز کی فرمائش نہ کی اور نہ کبھی تنگ دستی کا ذکر کرتی  مگر عائشہ جلد امیر ہونے کے خواب ضرور دیکھتی اور اللہ سے ہر دم حالات کی بہتری کی دعا کرتی رہتی  جاری ہے  ایک دن علی گھر سے نکلا تھوڑی دور گیا تھا کہ دیکھا ایک بوڑھا آدمی گلی کے کنارے بیٹھا ہے  بوڑھے آدمی نے علی کو دیکھ کر پانی مانگا تو علی نے دکان سے گلاس میں پانی بھر کر اُس بوڑھے کو پلا دیا  بوڑھے آدمی نے پانی پینے کے بعد علی کا شکریہ ادا کیا اور علی کو ڈھیروں دعائیں دیں  چند دن بعد جب علی کام سے واپس گھر آ رہا تھا تو راستے میں اُسے ایک بیگ ملا،پہلے تو وہ اُس کو نظر انداز کر کے آگے بڑھنے لگا مگر پھر فوراً سوچا کہ اب یہ اُس کی ذمہ داری ہے کہ مالک تلاش کرے  یہ سوچ کر علی نے پہلے تو اِدھر اُدھر دیکھا جب کوئی نظر نہ آیا تو بیگ اُٹھا کر گھر آ گیا  عائشہ نے علی کے ہاتھ میں پکڑے بیگ کو سوالیہ انداز میں دیکھا تو علی نے ساری بات بتا دی  عائشہ نے فوراً علی کے ہاتھ سے بیگ پکڑا اور اُسے کھول دیا  اندر نئے اور پرانے نوٹ ہی نوٹ تھے  عائشہ اتنے نوٹ دیکھ کر گھبرا گئی اور جلدی سے بیگ بند کر کے اِدھر اُدھر دیکھنے لگی کہ کہیں کوئی دیکھ تو نہیں رہا  عائشہ تجسس اور خوشی کے ملے جلے تاثرات کے ساتھ علی کا چہرہ تکنے لگی جیسے پوچھ رہی ہو کہ اب کیا کرنا ہے  علی اُس کی دلی کیفیات سمجھ گیا اور فوراً بولا کہ ہمیں مالک کو تلاش کر کے یہ بیگ اُس تک پہنچانا ہے کیونکہ ہمارا دین امانت میں خیانت کو پسند نہیں کرتا اور دوسرے کے مال پر نظر رکھنا بھی ایک ناپسندیدہ فعل ہے  علی کی یہ بات سن کر عائشہ بولی کہ وقتی طور پر شیطان نے مجھے بہکانے کی کوشش کی تھی مگر اللہ کا شکر ہے کہ میں تمہاری بات سے ہوش میں آ گئی ہوں  یہ کسی کی امانت اور ہماری آزمائش ہے  ہم ان شاء اللہ اس آزمائش میں کامیاب ہوں گے  دونوں نے بیگ کی جب تلاشی لی تو انہیں بیگ میں پڑا ایک کارڈ ملا جس پر کسی کا نام اور ٹیلی فون نمبر لکھا تھا  علی نے اُس نمبر پر کال کر کے بات کی تو پتا چلا کہ وہ شخص اُس بیگ کا مالک تھا جو بیگ کے گم ہونے پر سخت پریشان تھا  تھوڑی دیر بعد ایک شخص بڑی سی گاڑی میں علی کے گھر پہنچا  علی نے اُس امیر آدمی کو بیگ پکڑایا اور معصومیت سے بولا آپ نوٹ گن لیں،ہم نے کچھ نہیں لیا  مجھے آپ پر یقین ہے یہ کہہ کر اُس آدمی نے بیگ پکڑ کر کھولا اور ڈھیر سارے نوٹ نکال کر علی کو دیتے ہوئے اُس کا شکریہ ادا کیا  علی اور عائشہ اس غیر متوقع صورتحال پر ایک دوسرے کو دیکھنے لگے  ان پر ہمارا کوئی حق نہیں،آپ کا بہت بہت شکریہ علی نے ہمت کر کے کہا یہ آپ کی ایمان داری کا صلہ ہے اور اس میں میری خوشی بھی شامل ہے  امیر آدمی مسکراتے ہوئے بولا اور اُن کے گھر سے باہر نکل کر گاڑی میں بیٹھ کر چلا گیا  اس آدمی کے جانے کے بعد علی اور عائشہ دیر تک اپنے رب کا شکر ادا کرتے رہے کہ کس طرح اُن پر اللہ کی رحمت نازل ہو گئی ہے  اس واقعے کے بعد اللہ نے اُن کے دن بدل دیئے علی نے ایک دکان ڈال لی جس سے وہ دن دُگنی اور رات چگنی ترقی کرنے لگا  اس کے بعد اللہ نے انھیں پیارا سا بیٹا عطا کیا  بے شک اللہ سب کی سنتے ہیں  
شائستہ زریں  اُن کا لہجہ اتنا شفیق تھا کہ چار و ناچار عمران اور اُس کے ساتھی بیٹھ گئے تو اُنھوں نے کہا میرا نام ابرار ہے  میں نے علی گڑھ یونیورسٹی سے تاریخ عمومی میں ایم اے کیا ہے  ریٹائرڈ پروفیسر ہوں،علم روشنی اور خوشبو بن کر میرے وجود کو جگمگاتا اور مہکاتا رہتا ہے  کوشش کروں گا کہ اس روشنی اور خوشبو کو تمہارے اندر اُتار دوں  عمران بیٹا علامہ شمس بریلوی نے کیسی پیاری بات کہی ہے کہ بہادری اور شجاعت بدن کی فربہی سے تعلق نہیں رکھتی کہ یہ دل کی وہ طاقت ہے جس کا مدار ایمان پر ہے  اور اس لحاظ سے وجدان تم سے زیادہ شجاع اور بہادر ہے  شجاعت ایمان کی بہت بڑی طاقت کا نام ہے  بحیثیت مسلمان تم سب کو شجاعت کی اصل تعریف سے باخبر ہونا چاہیے  جاری ہے  شجاعت اللہ تعالیٰ کی صفات میں سے ایک اہم صفت ہے یہی سبب ہے کہ اسلام میں شجاعت بُرائی عام کرنے کے بجائے بدی کے خاتمے کے لئے ہے  اس کی بڑی مثال وہ غزوات ہیں جن میں مسلمانوں کی تعداد کفار کے مقابلے میں کم تھی حتیٰ کہ جنگی آلات بھی کفار کے مقابلے میں نہ ہوتے تب مسلمانوں کی قوت ایمانی اور شجاعت ہی کی بنا پر مسلمان کفار پر فتح حاصل کر لیتے  پروفیسر ابرار خاموش ہوئے تو علی نے کہا جناب عمران میرے بچپن کا دوست ہے ہم نے ایک ہی دن اسکول میں داخلہ لیا جب سے اب تک ہماری دوستی ہے  اب سے چند ماہ قبل تک عمران مثالی لڑکا ہوا کرتا تھا کالج میں داخلے کے بعد چند لڑکوں سے اس کی دوستی ہوئی یہ اُن ہی کی صحبت کا اثر ہے کہ ہم اُس عمران سے دور ہو گئے جو اپنی مثال آپ تھا  نیک دل عمران تو کہیں گُم ہو گیا اُس کی جگہ بہت بُرے انسان نے لے لی مجھے دُکھ اس بات کا نہیں کہ عمران میرا دوست نہ رہا ملال تو اس کا ہے کہ ایسے لوگ اوروں کے دوست نہیں ہوتے تو خود اپنے بھی دوست نہیں ہوتے کہ اُن کا دل نیکی اور ایمان کی طاقت سے محروم ہو جاتا ہے  میں تو نبی کریم صلی اللہ علیہ وآلہ وسلم کی شجاعت سے اتنا متاثر ہوا کہ میری خواہش ہے کہ میں اور میرے تمام دوست بھی شجاعت کی علامت بن کر اُبھریں  وجدان ایسا ہی لڑکا ہے اور مجھے اس کی دوستی پر فخر ہے  اور جس دن عمران نے یہ سراغ پا لیا واپس لوٹ آئے گا  اور پہلے والا عمران بن جائے گا جو واقعی شجاع تھا میں لوٹ آیا ہوں میرے دوست کہہ کر عمران علی سے لپٹ گیا عمران کی آنکھوں سے ندامت کے آنسو بہ رہے تھے اب وہ پروفیسر صاحب کے سامنے سر جُھکائے بیٹھا اعتراف کر رہا تھا  میری قوم کا ہر بچہ شجاع اور بہادر بنے اور اپنی طاقت کو کمزوروں اور اپنے ہم وطنوں پر آزمانے کے بجائے سلام دشمنوں کے لئے سنبھال کر رکھے  یہ میری دعا بھی ہے اور آرزو بھی  محفل برخاست ہو گئی تھی لیکن پروفیسر ابرار کی صورت بچوں کو ایک مخلص دوست اور رہنما مل گیا تھا  
شائستہ زریں  بکواس بند کر  تیرے لئے تو میرے کراٹے کا ایک وار ہی کافی ہے کہتے ہوئے عمران نے وجدان پر گھونسوں اور لاتوں کی بارش کر دی  بے قصور وجدان ذرا ہی دیر میں نیم بیہوشی کی کیفیت میں زمین پر پڑا تھا  عمران نے وجدان پر حقارت بھری اور اپنے خوشامدی دوستوں پر فاتحانہ نظر ڈالی جو اُس کی فتح پر بھنگڑا ڈال رہے تھے مگر علی کے چہرے پر بیک وقت برہمی،دُکھ اور افسوس کے واضح اثرات نمایاں تھے وہ آگے بڑھا اور وجدان کو ہوش میں لانے کی کوشش کرنے لگا  اپنے عزیز دوست علی کو یوں وجدان کے نزدیک بیٹھا دیکھ کر عمران کو تاؤ آ گیا  اُٹھو علی یہاں سے خود ہی گل سڑ کر مر جائے گا وجدان پر تھوک کر اُسے ٹھوکر مارتے ہوئے عمران نے علی کا ہاتھ تھاما ہی تھا کہ علی نے اُس کا ہاتھ جھٹک دیا  عمران نے حیرت سے علی کو دیکھتے ہوئے کہا تم نے دو ٹکے کے لڑکے کے لئے میرا ہاتھ جھٹکا ہے آج اور ابھی میں تم سے دوستی ختم کرتا ہوں  عمران کی پرواہ کیے بغیر علی نے ہوش میں آتے وجدان کو سہارا دیا جو اب بُری طرح کراہ رہا تھا  جاری ہے  وجدان کی حالت دیکھ کر علی نے اُس کی جانب اشارہ کرتے ہوئے عمران سے کہا یار اس کا قصور کیا ہے  قصور اپنے لاڈلے سے پوچھو عمران نے وجدان کی جانب اشارہ کیا وہ تمہیں اس قابل نظر آ رہا ہے  علی نے جھنجھلاتے ہوئے کہا میں تو اس قابل ہوں ناں مجھ سے سُن لو  میں نے اس بدبخت سے اس کی اکاؤنٹ کی کاپی مانگی تو اس نے دینے سے صاف انکار کر دیا اُسی وقت طیب آیا تو کاپی اُسے دے دی ارے کیا وہ اس کا سگا ہے  عمران نہ تم میرے سگے ہو اور نہ ہی طیب  یہ تو تمہیں بھی معلوم ہے کہ طیب ایک مزدور باپ کا بیٹا ہے اور محنتی بھی ہے  پچھلے ایک ہفتے سے اسکول نہ آ سکا  طیب کو نوٹس خود لکھنے تھے اور بریک میں جبکہ تمہیں فوٹو اسٹیٹ کروانا تھا جس میں بمشکل پانچ منٹ لگتے تم خود انصاف کرو کہ اصل حقدار کون ہے  وجدان اٹک اٹک کر مشکل سے بول رہا تھا  دیکھا اپنے انصاف کا انجام  کیسے بھیگی بلی بنا بول رہا ہے ارے میری شجاعت سے تو اچھے اچھوں کا پتہ پانی ہو جاتا ہے عمران نے اکڑ کر کہا تو وجدان کہنے لگا جو سلوک تم نے میرے ساتھ کیا ہے وہ تمہاری شجاعت کی نہیں کمزوری کی دلیل ہے  اپنے سے کمزور پر ہاتھ اُٹھانا بہادری نہیں بزدلی ہوتی ہے  یہ صرف تمہارا خیال ہے وجدان کے اس احمقانہ خیال کہ تائید کوئی کرے گا  میں دعوت دیتا ہوں آئے اور مجھے قائل کر دے  عمران نے تکبر سے کہا  جاری ہے  
قرة العین حیدر  لاکھوں برس گزرے آسمان پر شمال کی طرف سفید بادلوں کے پہاڑ کے ایک بڑے غار میں ایک بہت بڑا ریچھ رہا کرتا تھا  یہ ریچھ دن بھر پڑا سوتا رہتا اور شام کے وقت اُٹھ کر ستاروں کو چھیڑتا اور ان سے شرارتیں کیا کرتا تھا  اس کی بدتمیزیوں اور شرارتوں سے آسمان پر بسنے والے تنگ آ گئے تھے  کبھی تو وہ کسی ننھے سے ستارے کو گیند کی طرح لڑھکا دیتا اور وہ ستارہ قلابازیاں کھاتا دنیا میں آ گرتا یا کبھی وہ انہیں اپنی اصلی جگہ سے ہٹا دیتا  اور وہ بیچارے اِدھر اُدھر بھٹکتے پھرتے  آخر ایک دن تنگ آ کر وہ سات ستارے جنہیں سات بہنیں کہتے ہیں  چاند کے عقلمند بوڑھے آدمی کے پاس گئے اور ریچھ کی شرارتوں کا ذکر کر کے اس سے مدد چاہی  بوڑھا تھوڑی دیر تو سر کھجاتا رہا  جاری ہے  پھر بولا اچھا میں اس نامعقول کی خوب مرمت کروں گا  تم فکر نہ کرو  ساتوں بہنوں نے اس کا شکریہ ادا کیا  اور خوشی خوشی واپس چلی گئیں  دوسرے دن چاند کے بوڑھے نے ریچھ کو اپنے قریب بلا کر خوب ڈانٹا اور کہا کہ اگر تم زیادہ شرارتیں کرو گے تو تم کو آسمانی بستی سے نکال دیا جائے گا  کیا تمہیں معلوم نہیں کہ ان ننھے منھے ستاروں کی روشنی سے دنیا میں انسان اور جہاز اپنا اپنا راستہ دیکھتے ہیں لیکن تم انہیں روز کھیل کھیل میں ختم کر دیتے ہو  تمہیں یہ بھی معلوم نہیں کہ جب یہ ستارے اپنی اصلی جگہ پر نہیں رہتے تو دنیا کے مسافر اور جہاز رستہ بھول جاتے ہیں  میاں ریچھ نے اِس کان سنا اور اُس کان نکال دیا اور قہقہہ مار کے بولے میں نے کیا دنیا کے جہازوں اور مسافروں کی روشنی کا ٹھیکہ لے لیا ہے جو ان کی فکر کروں  یہ کہہ کر ریچھ چلا گیا  جانے کے بعد بوڑھے نہ بہت دیر سوچا کہ اس شیطان کو کس طرح قابو میں لاؤں  یکا یک اسے خیال آیا کہ اورین دیو سے مدد لینی چاہئے  اورین دیو ایک طاقتور ستارے کا نام تھا  جو اس زمانے میں بہت اچھا شکاری سمجھا جاتا تھا اور اس کی طاقت کی وجہ سے اسے دیو کہتے تھے  یہ سوچ کر بوڑھے نے دوسرے دن اورین دیو کو بُلاوا بھیجا  اس کے آنے پر بڑی دیر تک دونوں میں کانا پھوسی ہوتی رہی  آخر یہ فیصلہ ہوا کہ وہ آج شام ریچھ کو پکڑنے کی کوشش کرے  چنانچہ رات گئے اورین دیو نے شیر کی کھال پہنی اور ریچھ کے غار کی طرف چلا  جب ریچھ نے ایک بہت بڑے شیر کو اپنی طرف آتے دیکھا تو اس کے اوسان خطا ہو گئے اور وہ ننھے منھے ستاروں سے بنی ہوئی اس سڑک پر جو پریوں کے ملک کو جاتی ہے اور جسے ہم کہکشاں کہتے ہیں،بے تحاشا بھاگا  آخر بڑی دوڑ دھوپ کے بعد طاقتور شکاری نے میاں ریچھ کو آ لیا اور ان کو پکڑ کر آسمان پر ایک جگہ قید کر دیا  جہاں وہ اب تک بندھے کھڑے ہیں  اگر تم رات کو قطب ستارے کی طرف دیکھو تو تمہیں اس کے پاس ہی ریچھ بندھا نظر آئے گا  جس کو ان سات بہنوں میں سے چار پکڑے کھڑی ہیں باقی تین بہنوں نے اس کی دم پکڑ رکھی ہے  اگر تم آسمان پر نظر دوڑاؤ تو تمہیں اورین دیو بھی تیر و کمان لئے ریچھ کی طرف نشانہ لگائے کھڑا نظر آئے گا  
عائشہ خان  جب وہ دیکھتے ہیں کہ ایک ہونہار اور بہادر بچہ فوج سے ملنے کا شوق رکھتا ہے،تو بچے کی اس خواہش کو مدنظر رکھتے ہوئے،اپنے سیکٹر،اپنے آفس میں خاص دعوت دیتے ہیں  جہاں میڈیا والے بھی ساتھ ہوتے ہیں،اور حاشر بھی خریدی ہوئی وہ وردی پہن کر آتا ہے  بچے کو گارڈ آف آنر پیش کیا جاتا ہے حاشر بھی جرنل کو جا کر سلیقے اور طریقے سے سلیوٹ کرتا ہے  یہ دیکھ کر ماں کی آنکھوں میں آنسو آ جاتے ہیں  کچھ دن بعد والدہ ماسٹر صاحب کے سکول ان کے آفس ان سے ملنے جاتی ہے آپ کو بہت مبارک ہو بہن،اور ماسٹر صاحب کچھ سوچتے ہوئے کہتے ہیں کہ حاشر کا یہ خواب پورا ہونا اس کے جذبے کو ظاہر کرتا ہے جو اس کے اندر وطن کی محبت میں کوٹ کوٹ کر بھرا ہے  اگر جذبہ سچا ہو تو کھلی آنکھوں سے دیکھے خواب بھی سچے ہو جاتے ہیں  جاری ہے  جی ماسٹر صاحب آپ بالکل ٹھیک کہہ رہے ہیں،اب تو جرنل صاحب نے اس کی تعلیم و ترتیب کی ذمہ داری بھی خود اُٹھا لی ہے  پر ماسٹر صاحب آپ کی حاشر کیلئے محنت و کاوش میں اور حاشر کبھی نہیں بھلا سکتے  یہ حاشر کو بطور انعام حکومت کی طرف سے ملا ہے،خاکی رنگ کا لفافہ آگے کرتے ہوئے،ماسٹر بہن یہ آپ نے کیا کہہ دیا ماسٹر کرسی سے کھڑا ہو جاتا ہے،یہ کہہ کر مجھے اپنی ہی نظروں میں گرا دیا ہے حاشر کی مدد میں نے کسی لالچ میں نہیں،بلکہ اس کے جذبہ کو سراہتے ہوئے کی اور ایک استاد ہونے کے ناطے،یہ میرا فرض تھا،کہ ایک ہونہار طالب علم کو اس کی منزل تک پہنچاؤں  آپ یہ پیسے اس کے اچھے مستقبل کیلئے محفوظ رکھیں  ماسٹر صاحب جہاں آپ جیسے عظیم اساتذہ موجود ہونگے وہاں ایسے ہونہار بچے ملک کا مستقبل ضرور بنیں گے  20 سال بعد حاشر میجر حاشر عبدلوہاب بن چکا تھا  حاشر کو اپنے جذبے کا پھل مل گیا  
محمد حسن نوشاد،کراچی  دور دراز کے ایک گاؤں میں علی نام کا لڑکا رہتا تھا  اس کے ابو گاؤں کے زمیندار تھے  اسی لئے علی کے پاس گاؤں والوں کی نسبت اچھی چیزیں موجود ہوتی تھیں  علی کے ابو نے اس کی سالگرہ پر سائیکل لے کر دی تھی،جو ہرے رنگ کی بہت ہی خوبصورت سائیکل تھی  سب نے علی سے پوچھا کیا تم ہمیں چلانے دو گے  اس نے صاف انکار کر دیا  جاری ہے  پیچھے کھڑے زمیندار کے ملازم نے جب یہ باتیں سنیں تو اسے بہت غصہ آیا  اس نے جا کر ساری بات زمیندار صاحب کو بتائیں  زمیندار صاحب بہت اچھے انسان تھے  انھوں نے علی سے سائیکل لی اور تالا لگا کر چابی اپنے پاس رکھ لی  علی کو جب پتا چلا کہ سائیکل کس وجہ سے لی گئی ہے تو وہ شرمندہ ہو گیا اور گاؤں کے بچوں سے معافی مانگی  بچوں کی سفارش پر علی کو سائیکل دے دی گئی  اب علی سائیکل صرف خود نہیں چلاتا،بلکہ گاؤں کے بچوں کو بھی چلانے دیتا ہے  
مسز سلمیٰ محمد عقیل شاہ  آج پھر میری الماری کو کسی نے اُلٹ پلٹ کر کے رکھ دیا ہے  صبح اُٹھتے ہی ہانیہ کی نظر اپنی الماری میں پڑی تو آنکھیں ملتے ہوئے امی کو پکارنے لگی امی،امی  جلدی سے آئیں  ہانیہ بیٹی  کیا ہوا،کیوں چیخ رہی ہو  امی جان  میری الماری کا حال دیکھیں کیا ہوا ہے  اس میں اتنا چیخنے کی کیا بات ہے  ناشتہ کر کے ٹھیک کر لینا  لیکن امی  یہ کون کرتا ہے  میری چاکلیٹ اور چپس بھی غائب ہے،جو میں نے چھپا کر رکھی تھی  ہانیہ بیٹی  ممکن ہے سونے سے پہلے نیند کی حالت میں تم نے کچھ نکالنے کے لئے ایسا کیا ہو،پھر تمھیں صبح اُٹھنے کے بعد کچھ یاد نہ رہا ہو  امی  مجھے تو لگتا ہے،سفیر نے کیا ہے  جاری ہے  ہانیہ  سفیر تمھارا چھوٹا بھائی ہے،اس کے پاس ان فضول شرارتوں کے لئے وقت ہی کہاں ہے  اسکول،مدرسہ،ٹیوشن اور کرکٹ اکیڈمی رات کے دس بجے تو گھر پہنچتا ہے  تو پھر ضرور میرے کمرے میں کوئی بھوت آ گیا ہے  ہانیہ کی باتوں پر امی مسکرا کر باورچی خانے میں چلی گئیں  ناشتے کے بعد ہانیہ نے الماری کی تمام چیزیں سلیقے سے رکھ دیں  اس کے بعد تو اکثر ہانیہ کی الماری کا یہی حال ہونے لگا  اب تو امی جان بھی کچھ پریشان سی ہو گئیں  ہانیہ نے روتی صورت بنا کر کہا امی  مجھے تو لگتا ہے اس الماری میں ضرور کوئی بھوت ہے  آپ مجھے دوسری الماری لے کر دیں  میری ساری چاکلیٹیں غائب ہو جاتی ہیں  آج تو میری نئی پنسل اور ڈرائنگ کی کاپی بھی غائب ہے  ہانیہ کی امی نے کچھ سوچ کر اس بھوت کو پکڑنے کی ٹھان لی تھی  سفیر دس بجے گھر میں داخل ہوا تو امی نے کہا سفیر بیٹے  کھانا گرم کر رہی ہوں جلدی سے منہ دھو کر آ جاؤ  ہانیہ آپی نے آج کھانا جلدی کھا لیا ہے اور وہ بے خبر سو رہی ہے  سفیر اچھا کہتے ہوئے اپنے کمرے میں گیا  کھانے کے تھوڑی دیر بعد وہ چپکے سے ہانیہ کے کمرے میں داخل ہوا  ہانیہ گہری نیند سو رہی تھی  سفیر مسکراتے ہوئے سوتی ہوئی ہانیہ کو دیکھ کر الماری کی طرف بڑھا اور آہستہ سے الماری کھولی  کپڑوں کو اُلٹ پلٹ کر کے کچھ تلاش کرنے لگا  ساتھ ہی زیرِ لب کہتا جا رہا تھا آپی کی بچی ساری چیزیں کھا لیں  کچھ بھی نہیں رکھا  پھر مسکرایا،ہاں مل گیا،واہ مزے دار نمکو  اس نے جلدی سے پیکٹ کو جیب میں ڈالا  سب چیزیں بے ترتیب چھوڑ کر جیسے ہی کمرے سے باہر نکلا،امی جان کو سامنے کھڑا پایا  اچھا تو یہ تم ہو الماری کے بھوت  سفیر  کتنی بُری بات ہے میں نے تمھیں اتنا مصروف رکھا ہے،تاکہ بُری صحبت سے بچے رہو،لیکن تم بہن کو تنگ کرنے سے باز نہیں آتے  سفیر نے شرمندہ ہوتے ہوئے کہا معاف کر دیں امی جان  میں آئندہ نہیں کروں گا  میں ہانیہ آپی سے بھی معذرت کر لوں گا  ہانیہ سے کچھ مت کہیے گا  ہانیہ نے صبح اُٹھ کر اپنی الماری کی یہ حالت دیکھی تو پھر چیخنے لگی  امی آئیں اور ہانیہ کو اس حال میں دیکھ کر مسکرا دیں ہانیہ بیٹی  آج کے بعد ایسا کبھی نہیں ہو گا  ہانیہ بولی سچ امی جان  آپ نے بھوت کر پکڑ لیا کیا  ہاں،کل میں نے اور تمھارے بہادر بھائی نے مل کر بھوٹ پکڑ لیا  بھوٹ بڑا شرمندہ تھا اور اس نے کہا ہے کہ آئندہ ہانیہ کی الماری کی طرف نظر اُٹھا کر نہیں دیکھوں گا اور دونوں کان پکڑ کر توبہ بھی کر لی ہے  ہانیہ نے سفیر کو گھورا تو امی نے سفیر سے کہا سفیر  رات کو بھوت نے کیا کہا سفیر نے اپنے دونوں کان پکڑتے ہوئے کہا بھوت نے کہا تھا کہ آئندہ کبھی ہانیہ آپی کو تنگ نہیں کروں گا اور ہاں بھوت نے یہ بھی واپس کر دیا ہے  یہ کہتے ہوئے اس نے جیب سے نمکو کا پیکٹ نکال کر ہانیہ کی طرف بڑھا دیا  
محمد حسین مشاہد رضوی  بچوں کا کھیلنے میں ذرا بھی دل نہیں لگ رہا تھا  فیضان ان کے گروپ کا سب سے خاص ممبر تھا  وہ پچھلے کئی ہفتے سے کھیلنے نہیں آ رہا تھا  آج بھی وہ نہیں آیا تو بچے دکھی ہو کر گھاس پر بیٹھ گئے  نہال نے کہا، مجھے نہیں لگتا کہ فیضان اب کبھی ہمارے ساتھ کھیلنے کے لئے آئے گا،کرمو کاکا بتا رہے تھے کہ اس کے پاپا کا پروموشن ہو گیا ہے،وہ ایک بڑے آفیسر بن گئے ہیں بھلا وہ اب ہمارے ساتھ کھیلنے کیوں آئے گا  لیکن اس سے اس کا کیا لینا دینا  اسلم نے پوچھا  اس پر فائق نے کہا لینا دینا کیوں نہیں ہے  فیضان کے پاپا نے ایک کار خرید لی ہے  وہ اب اچھے اچھے کپڑے پہنتا ہے  یہاں ہمارے ساتھ کھیلنے سے اس کے کپڑے میلے ہو جائیں گے  جاری ہے  بھلا وہ کیوں آنے لگا  ببلو بڑی دیر سے گھاس نوچ رہا تھا  اس نے اپنی خاموشی توڑی اور کہا، یہ سب ٹھیک ہے لیکن گھر میں وہ کس کے ساتھ کھیلتا ہو گا  اس کے لئے ایک اچھی سی گیند آ گئی ہے،اس کے پاس کمپیوٹر بھی ہے وہ طرح طرح کے کمپیوٹر گیم کھیلتا ہے  اور ہاں  اس کے پاس ڈھیر ساری کہانیوں کی کتابیں بھی ہیں،اتنا سب کچھ رہتے ہوئے،اسے یہاں آنے کی ضرورت ہی کیا ہے کیوں نہ ہم خود کسی دن اس کے گھر چلیں  وامق نے ببلو کی بات کا جواب دیا  ہاں ہاں  یہ ٹھیک رہے گا  وامق کی بات پر سب نے اتفاق کیا  دوسرے دن موقع پا کر وہ سب فیضان کے گھر جا پہنچے  اس وقت وہ گھر میں اکیلا ہی تھا  کرمو کاکا باہر پھولوں کو پانی دے رہے تھے  اپنے دوستوں کو دیکھ کر فیضان پھولا نہ سمایا  لیکن اگلے ہی پل وہ اداسی سے کہنے لگا، میں روزانہ تم سب کے ساتھ کھیلنے آنا چاہتا ہوں لیکن میرے ممی پاپا نے مجھے اس کے لئے منع کر دیا ہے،انھیں پارٹیوں میں جانے سے فرصت نہیں ہے اور میں یہاں اکیلا پڑا بور ہوتا رہتا ہوں  پلیز  تم سب میرے لئے کچھ کرو  یہ کہتے کہتے فیضان کی آنکھیں بھر آئیں اور وہ رونے لگا  فیضان کی بات سن کر بچوں کا شک و شبہ دور ہو گیا  وہ سب سوچنے لگے کہ اب کیا کرنا چاہیے  نہال کے دماغ میں ایک ترکیب سوجھی  جب اس نے اپنی رائے ظاہر کی تو سب خوش ہو گئے،پھر سب بچوں نے مل کر اس پر مشورہ کیا اور فیضان کو خدا حافظ کہتے ہوئے لوٹ گئے  دوسرے دن فیضان نے دیکھا کہ اس کے ممی پاپا کہیں جانے کے لئے تیار ہو رہے تھے اس نے ممی سے پوچھا، آپ لوگ کہاں جا رہے ہیں  ایک پارٹی میں جا رہے ہیں بیٹا  تم اپنا خیال رکھنا اور باہر نہیں جانا چپ چاپ گھر میں ہی کھیلنا اور ہاں  کرمو کاکا کو تنگ مت کرنا  ممی کہا  فیضان نے پوچھا، کیا پارٹی میں جانا ضروری ہے  یہ سُن کر اس کے پاپا نے جواب دیا ہاں بیٹے،اس میں ہمارے سارے دوست آ رہے ہیں ہمیں سب کے ساتھ ملنا جلنا ہے،اس لئے ہمارا جانا ضروری ہے  پاپا آپ دونوں یہاں گھر میں ہی پارٹی کیوں نہیں کر لیتے  وہاں جانے کی کیا ضرورت  فیضان نے کہا یہ سن کر اس کے پاپا کو بڑی حیرانی ہوئی  انھوں نے اسے پیار کرتے ہوئے کہا، بھلا ہم گھر میں اکیلے پارٹی کیسے کر سکتے ہیں  اس کے لئے ہمارے سب ہی دوستوں کا ہونا ضروری ہے،اس لئے تو ہم وہاں جا رہے ہیں  موقع پاتے ہی فیضان نے اپنی بات کہہ دی، پاپا  جب آپ دونوں گھر میں اکیلے پارٹی نہیں کر سکتے تو میں بھلا یہاں اکیلا کیسے کھیل سکتا ہوں  میرے بھی تو دوست ہیں جن سے میں ملنا چاہتا ہوں ان کے ساتھ کھیلنا چاہتا ہوں اور خوب ساری باتیں کرنا چاہتا ہوں  لیکن آپ تو مجھے باہر نکلنے ہی نہیں دیتے  میں گھر میں بند ہو کر نہیں رہنا چاہتا  اتنا کہتے کہتے فیضان کا گلا رندھ گیا اور وہ رونے لگا  اس کے ممی پاپا کو اپنی غلطی کا احساس ہوا  اس کی ممی اس کے پاس آئیں اور اس کے سر پر ہاتھ پھیرتے ہوئے بولیں، ہم سے بڑی بھول ہو گئی بیٹا  آج سے تم روز اپنے دوستوں کے ساتھ کھیلو گے  تب ہی کرمو کاکا نے آ کر کہا، فیضان بیٹا،آپ کے دوست باہر کھڑے آپ کا انتظار کر رہے ہیں  اتنا سُن کر وہ باہر کی طرف دوڑا  بچے دوہری خوشی کے ساتھ کھیل رہے تھے کیونکہ آج ان کے گروپ کا خاص ممبر ان کے ساتھ کھیل رہا تھا  
عائشہ خان  آج تو حاشر بے حد خوش تھا،کیونکہ اس کا آرمی سکول میں داخلہ ہو گیا تھا  اور نماز پڑھنے کے بعد حاشر نے دعا بھی کی میرے پیارے اللہ میاں جی،آپ نے مجھے آرمی سکول داخل کروا دیا  میں ضرور ایک دن اچھا فوجی بنوں گا،اللہ آپ نے ہمیشہ میرے ساتھ رہنا ہے،امی کہتی ہیں اللہ کا ساتھ ہو تو سب آسان ہو جاتا ہے  بہن کمرے میں آتی ہے،تو دیکھتی ہے کہ حاشر کے ننھے ہاتھوں پر آنسو گر رہے ہوتے ہیں،بہن پریشانی سے ہاتھوں کو چومتے ہوئے پریشانی سے پوچھتی ہے،حاشر رو کیوں رہے ہو  حاشر مسکراتے ہوئے نہیں آپی میں تو خوش ہو رہا ہوں کہ میرا آرمی سکول میں داخلہ ہو گیا،آپی میں فوجی بن کر آپ کو ساری چیزیں لا کر دوں گا جو آپ چاہتی ہیں،پینٹ کلرز،برشز ہاں میرے پیارے بھائی،چلو آ جاؤ کھانا کھاتے ہیں  جاری ہے  کچھ دن بعد حاشر ٹی وی دیکھ رہا ہوتا ہے اس میں ایڈ چل رہی ہوتی ہے کہ عوام کو مطلع کیا جاتا ہے دہشت گردی کے بڑھتے ہوئے خطرے کے پیش نظر اپنے ارد گرد کے ماحول کا جائزہ لیتے رہیں کوئی مشکوک افراد،لاوارث بیگ،غیر قانونی سرگرمیاں نظر آئیں تو 15 پر کال کر کے اطلاع دیں  یہ پیغام حکومت پاکستان کی جانب سے نشر کیا گیا ہے  تھوڑی دیر بعد ماما نے کہا حاشر  جاؤ بیٹا،سامنے دکان سے مجھے دودھ کا پیکٹ لا دو  جی اماں،حاشر ریموٹ سے ٹی وی کو بند کرتا ہے اور دکان سے دودھ لینے چلا جاتا ہے  حاشر دودھ لے کر معصومانہ انداز سے گھر کی طرف واپس آ رہا ہوتا ہے  تو دیکھتا ہے کہ ایک مشکوک آدمی جس نے اپنے منہ کو کپڑے سے لپیٹا ہوتا ہے اور ایک بوسیدہ سی عمارت جو کہ کافی عرصے سے بند ہوتی ہے اور باہر تالا لگا ہوتا ہے،اس کے اندر جاتا ہے،حاشر کو وہ ایڈ یاد آتی ہے جو ابھی ابھی سن کر آ رہا تھا وہ ڈرتے ہوئے اور چھپ کر دیکھتا ہے،کہ کچھ اور آدمی آتے ہیں اور اس بوسیدہ عمارت کی کھڑکی میں سے اندر گئے آدمی کو چیزیں پکڑا رہے ہوتے ہیں  حاشر جلدی سے گھر آتا ہے اور اپنے کمرے میں آ کر کال کرتا ہے،ایسے جیسے آرمی سکول کا سٹوڈنٹ نہیں،کوئی فوجی ہو،ڈرے ہوئے انداز میں لیکن رعب کے ساتھ میں آرمی سکول سے بات کر رہا ہوں کچھ مشکوک لوگ ہمارے گھر کے پاس ہیں،جی ہمارے گھر کا ایڈریس نوٹ کریں کچھ دیر بعد پولیس کی بھاری نفری حاشر کی مدد سے ایسے دہشت گردوں کو گرفتار کر لیتی ہے جو ملک کو تباہ کرنے کیلئے کئی منصوبے بنا رہے ہوتے ہیں اور حکومت کو مطلوب بھی ہوتے ہیں جب یہ خبر میڈیا تک پہنچتی ہے کہ ایک چھوٹے بچے نے اپنی ذمہ داری کو نبھاتے ہوئے ملک کو ایک بہت بڑی بتاہی سے بچایا ہے،تو یہ خبر ہر چینل کی ہیڈ لائن بن جاتی ہے  حکومت بچے کی اس کارکردگی پر اسے انعام دیتی ہے  میڈیا کا ایک چینل بچے کو انٹرویو کیلئے بلاتا ہے،بچہ انٹرویو میں کہتا ہے مجھے فوج پاکستان سے بہت پیار ہے اور ان سے ملنے کا شوق بھی،خاص طور پر جرنل صاحب سے دوسری طرف جرنل صاحب بھی بچے کا انٹرویو دیکھ رہے ہوتے ہیں جب وہ دیکھتے ہیں کہ ایک ہونہار اور بہادر بچہ فوج سے ملنے کا شوق رکھتا ہے  جاری ہے  
نازیہ آصف  اب دوپہر ہونے کو تھی  پہاڑوں کی چوٹیوں پہ دھوپ سے سردی خاصی کم ہو چکی تھی  ابھی تینوں کی آنکھ لگنے ہی لگی تھی کہ گڑگڑاہٹ کی سی آواز سنائی دینے لگی  تینوں چونک کر اُٹھے دیکھا،تو ایک بہت بڑا پتھر نیچے کی طرف لڑھک رہا تھا  جس کے ساتھ اور بھی کئی پتھر تھے،جو سب نیچے کی طرف آ رہے تھے  وہ تینوں ایک طرف کھڑے ہو کر انھیں دیکھنے لگے  تھوڑی ہی دیر بعد وہ پتھر ایک کھائی میں گر گئے  یہ دیکھ کر تینوں دوست پریشان تو ہوئے،مگر خوفزدہ نہیں  انھوں نے کافی سارا پھل جمع کر لیا تھا  اگلے دن ان کا واپسی کا ارادہ تھا جب پھر وہ دوپہر کو سستانے کے لئے لیٹے تو زمین پہ ارتعاش بھی تھا اور کچھ زلزلہ سا لگ رہا تھا  پھر تینوں دوست اُٹھ کر اِدھر اُدھر وجہ تلاش کرنے لگے  جاری ہے  مگر یہ کیا  تینوں دوستوں کے ہوش اُڑ گئے  ایک بہت بڑا گلیشیر پہاڑ سے نیچے کی طرف سرک رہا تھا  بہت ممکن تھا کہ یہ گلیشیر اس مختصر سی بستی کے اوپر گر کر اسے تباہ کر دیتا  بستی کے لوگ تو سردی کی وجہ سے پہاڑ کی چوٹیوں کی طرف جاتے ہی نہ تھے  اب بستی کے لوگوں کو خبردار کرنا بھی ایک ذمہ داری تھی  تب کوزی نے ایک تجویز پیش کی  اور انھوں نے بہت سارے پتھر اکٹھے کر کے ایک بڑے سے بورے میں بند کیے اور بستی کے پاس ایک اونچی چٹان پہ کھڑے ہو کر زور زور سے لوگوں کی چھتوں پہ پھینکنا شروع کر دیے  لوگ گھبرا کر باہر نکلے تو دیکھا کہ ان کے صحن اور چھتوں پہ بہت سے پتھر گرے پڑے ہیں  اتنے میں وہ تینوں دوست غائب ہو چکے تھے  بستی کے لوگ سمجھے کہ گلیشیر گرنے والا ہے انھوں نے فوراً ہی اپنے گرمائی گھر خالی کیے اور نیچے وادیوں میں چلے گئے  اور پھر سب نے دیکھا کہ گلیشیر بستی پہ آن گرا اور سب گھر تباہ ہو گئے  مگر کوئی بھی جانی نقصان نہیں ہوا تھا  تینوں دوست اپنی کامیابی پہ خوش تھے  اب وہ ڈھیروں ڈھیر پھل لے کر راستے میں چھپتے چھپاتے اپنے جنگل میں پہنچ گئے تھے  مگر ایک چیز انھیں بہت پریشان کر رہی تھی کہ راستے میں نظر آنے والا تقریباً ہر بندر بہت کمزور اور مریل سا لگ رہا تھا  وہ سمجھے شائد بھوک سے ایسے ہو رہے ہیں  مگر قریب جا کر پتہ چلا کہ یہ سب تو خارش سے ایسے ہوئے پڑے ہیں  بہت سارے بندروں کا تو بہت بُرا حال تھا  اب ایک بار پھر تینوں پڑھے لکھے دوستوں نے دماغ لڑایا،تو انھیں ایک بات سمجھ میں آئی  مگر اس پہ عمل کرنا بہت مشکل تھا  طے یہ پایا تھا کہ اوپر برفوں میں جو گرم پانی کا چشمہ بہہ رہا تھا اگر اس میں ان سب کو نہلایا جائے،تو مرض ٹھیک ہو سکتا ہے  جب یہ بات سب جانوروں کو بتائی گئی تو وہ بیچارے تو بیماری سے تنگ آئے پڑے تھے فوراً تیار ہو گئے  اگلی رات ایک بار پھر بیمار جانوروں کا قافلہ پہاڑوں کی چوٹیوں کی طرف رواں دواں تھا  جب سارے بندر وہاں چشمے تک پہنچے تو بھوک اور بیماری سے نڈھال ہو چکے تھے  تینوں دوستوں نے سب کو ہمت دلائی کہ بس ایک بار اس چشمے میں نہاؤ،پھر آپ ٹھیک ہو جاؤ گے  جانور ہمت کر کے اُٹھے اور چشمے کے گرم پانی میں نہانے لگے  جیسے جیسے وہ نہاتے جاتے،ان کو سکون ملنے لگا تھا  تب بھیما اور جونی نے انھیں بتایا کہ یہ سلفر والا پانی ہے جو آپ کے مرض کو ٹھیک کر سکتا ہے  تب ننھا بندر بولا بھیما بھائی یہ سلفر کیا ہوتا ہے اور یہ یہاں پہ کہاں سے آ گیا  تب بھیما نے انھیں بتایا کہ یہ ایک ایسا عنصر ہے جو پہاڑوں کے اندر اللہ پاک نے چھپایا ہوتا ہے تاکہ لوگ پہلے علم حاصل کریں اور پھر اس کی نعمتوں کو ڈھونڈ کر انھیں استعمال کریں  دو دفعہ نہانے سے ہی سارے بندر ٹھیک ہو گئے تھے  اب وہ واپسی کے لئے تیار بیٹھے تھے  جب سارے بندر ٹھیک ہو کر واپس پہنچے تو جنگل کے جانوروں نے بھیما،کوزی اور جونی کو کندھوں پہ اٹھا کر ان کا استقبال کیا  جنہوں نے ان کی بھوک اور بیماری دونوں کا علاج ڈھونڈ لیا تھا  اگلے دن شیر نے جنگل کے سب جانوروں کو اکٹھا کیا  جس میں جنگل کے بادشاہ نے تین پڑھے لکھے دوستوں کو خوبصورت پھولوں کے تاج پہنائے اور پھر سارے جانوروں کو مخاطب کر کے انھیں بتایا کہ ان تین دوستوں کا جنگل کے مکینوں پہ کتنا بڑا احسان تھا  شیر نے مزید یہ بھی بتایا کہ کل تک شہر سے اور بھی قائدے منگوائے جا رہے ہیں اب سب جانور پڑھنا سیکھیں گے  شیر نے انھیں یہ بھی بتایا،کہ کچھ صدیاں پہلے انسان بھی جنگل میں ہی رہتا تھا پھر اس نے علم سیکھ لیا تو وہ مہذب بن گیا اور اس نے ہمیں قید کر کے ڈگڈگی پہ نچانا شروع کر دیا  مگر اب ہم نہیں ناچیں گے،علم سیکھ کر عظیم جانور بنیں گے  
روبینہ ناز  ہمارے چھوٹے ماموں احمد جب پولیس میں بھرتی ہو رہے تھے تو بقول مامی کے انہوں نے اپنے والدین یعنی میرے نانا نانی سے قرآن پر حلف اُٹھایا تھا کہ میں کبھی رشوت نہ لوں گا  اور نہ دوں گا،ایک لمبا عرصہ گزر گیا  ماموں اپنے حلف پر قائم رہے ہر سال بقرہ عید پر ان کی شدید خواہش ہوتی کہ قربانی میں دنبہ ذبح کیا جائے  اگلے سال ماموں عید سے پہلے ایک دنبہ خرید لائے  اس کی اچھی طرح دیکھ بھال کی  وہ شام کو ڈیوٹی سے آ کر اس کو قریبی باغ میں لے جاتے  جہاں وہ دل کھول کر ٹہلتا اور خوب چرتا  وہ اپنے ہاتھوں سے اس کو چارا کھلاتے،نہلاتے اور پیار کرتے  دنبہ ان سے بہت مانوس ہو گیا اور ہر شام ان کی واپسی کا انتظار کرتا  عید قریب تھی ماموں کی ڈیوٹی کا وقت بدل گیا  جاری ہے  اس دوران عید کے حوالے سے تیاری،بے وقت کی ڈیوٹی اور ذاتی مصروفیات کی وجہ سے ماموں چڑچڑے ہو گئے  ایک دن وہ رات کی ڈیوٹی کر کے آئے  وہ بہت تھکے ہوئے تھے  جیسے ہی گھر کی دہلیز پر قدم رکھا تو دنبے نے محبت سے ماموں کی پینٹ پکڑ لی  وہ تھکے ہوئے تھے،دنبے سے پینٹ چھڑوانے کی کوشش کی لیکن اس نے نہ چھوڑی ماموں نے غصے سے دنبے کو دھکا دیا  اور چلے گئے،اگلے دن ان کی چھٹی تھی تو وہ دیر تک سوتے رہے  شام کو نہا دھو کر جب ماموں نے دنبے کو چارا پانی کھلانا چاہا تو اس نے کھانے سے انکار کر دیا  ماموں نے بہت کوشش کی اور ہر طرح کے جتن کر ڈالے  لیکن دنبہ ٹس سے مس نہ ہوا  البتہ دنبے کی آنکھوں میں آنسو تھے ماموں سمجھ گئے کہ رات جو میں نے اسے مارا اور دھکا دیا تھا تو یہ مجھ سے ناراض ہے ان کو اپنی غلطی کا احساس ہوا  انہوں نے اسے نہلایا اور پیار کیا  پھر چارا اور پانی اس کے آگے رکھا  وہ نہ مانا پھر انہوں نے دنبے کے چہرے کو پکڑا اور کہا پیارے دنبے مجھے معاف کر دو،مجھ سے غلطی ہو گئی  وہ پھر بھی نہ مانا تو ماموں نے اس کے پیر پکڑ لئے اور کہا پیارے دنبے  میں اپنے کیے پر شرمندہ ہوں  پلیز مجھے معاف کر دو  اب تو میں نے تمہارے پیر بھی پکڑ لیے ہیں  ماموں کا یہ کہنا تھا کہ دنبے نے خوب چارا بھی کھایا اور ڈھیروں پانی بھی پیا پھر اگلے ہی روز وہ قربان ہو گیا  
عائشہ خان  جی میں نے آپ کو اس لئے بلایا ہے کہ سکول میں بریک ٹائم جب سب بچے کھانے میں اور کھیل کود میں مصروف ہوتے ہیں،آپ کا بیٹا حاشر خاموشی سے ایک طرف بیٹھا رہتا ہے  جاری ہے  آج تو اس نے ہم سب،کو حیران کر دیا،ہم سب اساتذہ لان میں بیٹھے ہوئے تھے کہ ہمارے سکول میں لگا پرچم حادثاتی طور پر ہوا کے ساتھ نیچے گرنے والا تھا،کہ حاشر نے اپنے چھوٹے قدموں سے بھاگتے ہوئے،پرچم کو زمین پر گرنے سے پہلے ہی اپنے ننھے ہاتھوں سے تھام لیا پھر اسے چوما اور اپنی آنکھوں کے ساتھ لگا کر سینے سے لگاتے ہوئے ہمارے پاس لا کر ادب سے دے دیا،کلاس کا بچہ اور اس میں وطن کیلئے اتنا جذبہ پرنسپل حیرت سے بولتا ہے  اس کی والدہ کہتی ہیں جی ایسا ہی ہے،اسے وطن سے محبت کے علاوہ،افواج پاکستان سے بھی بہت پیار ہے،اس لئے آرمی سکول داخل ہونا چاہتا ہے پر آپ تو جانتے ہیں اس کے والد کے گزر جانے کے بعد میرے اتنی وسائل نہیں اگر آپ بُرا نا مانیں تو میں اس کا داخلہ کروا سکتا ہوں اور فیس کی بھی آپ فکر نہ کریں پر ماسٹر صاحب  لیکن آپ انکار نہ کریں بہن،میں بے اولاد ہوں،اگر میں اس بچے کیلئے کچھ کر سکوں تو میں سمجھوں گا اللہ نے مجھے اولاد سے نواز دیا  جاری ہے  
شائستہ زریں  عدیل نہایت بدتمیز بچہ تھا اُس کے ضعیف دادا اُس سے بہت محبت کرتے لیکن عدیل کو اُن کی ذرا سی بھی پرواہ نہیں  وہ اُن کو کچھ سمجھتا ہی نہیں تھا  دادا اُونچا سنتے اگر وہ عدیل کی بات نہیں سُن پاتے تو عدیل اُن پر غصہ کرتا چیختا چلاتا  گھر کے ملازموں کو بھی بات بات پر جھڑکتا  دروازے پر آنے والے بھکاری کو دُھتکارتا  عدیل کی امی اُس کو بہت سمجھاتیں کہ بیٹا  اخلاق سے بڑی کوئی چیز نہیں اگر تم خوبصورت ہو،ذہین ہو تو یہ سب اللہ کی عطا ہے اس پر اللہ کا شکر ادا کیا کرو  ہر انسان کا دوسرے انسان پر حق ہے اور سب سے بڑا حق انسانوں سے عزت اور محبت کرنا ہے  اگر کسی کو تمہاری ضرورت ہے تو اس کے کام آنا بہت بڑی نیکی ہے  اگر تمہارے دل میں دوسرے کے لئے درد نہیں تو تم کبھی اچھے انسان نہیں بن سکتے  جاری ہے  اوروں کی خاص طور پر ضعیفوں،غریبوں اور محتاجوں کی مدد کرنا بھی عبادت کے برابر ہے اور یہ وہ فعل ہے جس سے اللہ بہت خوش ہوتا ہے  امی کی باتیں عدیل ایک کان سے سُن کر دوسرے کان سے اُڑا دیتا  اُن کا مذاق اُڑاتا اور اُن کو ستانے کے لئے ہر وہ کام کرتا جس سے وہ منع کرتیں خاص طور پر اپنے دادا کو بہت ستاتا تھا حالانکہ وہ عدیل سے بہت محبت کرتے تھے  ایک روز عدیل بہت فخر سے بتا رہا تھا آج ایک بڑے میاں جا رہے تھے اُن کی لاٹھی نیچے گر گئی میں نے اُٹھا لی اُنہوں نے مانگی تو میں نے کہ دیا جس کی لاٹھی اُس کی بھینس اب یہ تمہاری نہیں میری ہے بُڈھے بڑے میاں لاٹھی تھام کر چلتے تھے اُنہوں نے بہت خوشامد کی کہ مجھ کو دے دو میں نے نہیں دی اور لاٹھی دور پھینک دی اتنی دیر میں حماد آ گیا اس کو خدمتِ خلق کی بیماری ہے بھاگ کر اُس نے لاٹھی اُٹھائی اور بڑے میاں کے ہاتھ میں لاٹھی دے کر اُن کا ہاتھ تھام کر اُن کو سڑک پار کروا دی ابھی عدیل بات کر ہی رہا تھا کہ اُس کا چہیتا دوست روفی آ گیا اُس کی آواز سُن کر عدیل تیزی سے بھاگا اور دروازے سے ٹکڑا کر بری طرح گرا کہ تکلیف سے اُس کی چیخیں نکل گئیں  فوراً اُس کو ہسپتال لے گئے  ڈاکٹر نے معائنے کے بعد بتایا فریکچر ہو گیا ہے تین مہینے تک پلاسٹر چڑھا رہے گا  عدیل بستر سے بھی نہیں اُٹھ پا رہا تھا اب وہ پانی پینے تک کے لئے اوروں کا محتاج تھا جیسے جیسے دن گزرتے جا رہے تھے وہ نیکی اور بدی کی کشمکش میں مبتلا تھا  ایک دن اُس نے اپنی امی سے سوال کیا کہ کیا اوروں کے کام آنا بہت بڑی نیکی ہوتی ہے  اس کی امی نے کہا بیشک بہت بڑی نیکی ہوتی ہے اچھا انسان وہی ہے جو اوروں کے دُکھ سُکھ کو محسوس کرے اور ضرورت پڑنے پر کام بھی آئے  ایسے لوگوں سے اللہ بھی بہت خوش رہتا ہے سب ہی محبت کرتے ہیں اور وہ جن کے دل میں محبت،ہمدردی اور رحمدلی نہ ہو وقت پڑنے پر کترا کر گزر جاتے ہیں اُنھیں کوئی بھی اچھا نہیں سمجھتا امی  میں تو بہت بُرا انسان ہوں  انسانوں کے ساتھ بُرا سلوک کرتا ہوں  اگر میں لوگوں کے زیادہ سے زیادہ کام آؤں تو کیا اللہ مجھے معاف کر دے گا کیوں نہیں عدیل  اللہ ضرور معاف کر دے گا  لیکن کیا ہی اچھا ہو کہ تم نے جن لوگوں کے ساتھ بُرا سلوک کیا ہے اُن سے بھی معافی مانگ لو اور اللہ سے وعدہ کرو کہ آئندہ یہ غلطی نہیں دہراؤ گے  انشاء اللہ امی  میں نے سب سے زیادہ دادا کو ستایا ہے ضعیفی کی وجہ سے وہ اپنے جو کام نہیں کر سکتے آج سے میں کر کے دوں گا  
جدون ادیب  میں اپنی پریشان کُن سوچوں میں گم،آرام کرسی پر بیٹھا ہوا تھا  ہر شخص کی زندگی میں اس کے اُصولوں کی بڑی اہمیت ہوتی ہے،مگر بعض اوقات اپنے اُصول خود توڑنے پڑتے ہیں اور ایسا ہم اکثر اپنے پیاروں کے لئے کرتے ہیں  میں جو خود کو بہت اُصول پسند انسان سمجھتا تھا،آج اپنے اُصولوں کو قربان کرنے پر آمادہ ہو گیا تھا،کیونکہ رشتے اہم ہوتے ہیں،اُصول نہیں  آخر ایک فیصلہ کیا اور ایک گہری سانس لے کر اُٹھ کھڑا ہوا  میری اہلیہ ٹیلی ویژن دیکھ رہی تھیں،مگر وہ میری جانب بھی متوجہ تھیں اور شاید انھیں بھی احساس ہو گیا تھا کہ میں نے کیا فیصلہ کیا ہے  میں اُٹھا اور آہستہ آہستہ چلتا ہوا کمرے سے باہر نکل گیا  اسی دوپہر کو میں اپنے بیٹے ایان کے اسکول میں موجود تھا،جہاں سیکشن انچارج سے میری ملاقات طے تھی  جاری ہے  وہ تشریف لائے تو رسمی کلمات کے بعد بولے جی،میں آپ کی بات سن رہا ہوں  میں آہستہ سے کھنکھارا اور بولا سر  میری اہلیہ نے پرنسپل صاحب سے درخواست کی تھی،ہمارا مسئلہ بہت چھوٹا ہے،مگر انھوں نے اسے حل کرنے سے انکار کر دیا ہے اور آپ سے ملنے کا مشورہ دیا  آپ جانتے ہیں کہ ہم کیا چاہتے ہیں  انچارج صاحب نے سنجیدہ لہجے میں کہا فرہاد صاحب  ہم پہلے بھی کہہ چکے ہیں کہ اسکول کے اندرونی معاملات میں والدین کی مداخلت قبول نہیں کر سکتے  ہم ان معاملات کو خود دیکھتے ہیں  میں آہستہ سے آگے جھکا اور مدہم آواز میں کہا دیکھیے جناب  اللہ کا شکر ہے،پیسے کی میرے نزدیک کوئی اہمیت نہیں ہے  میں تو اسکول کی بہتری کے لئے کچھ مدد کرنا چاہتا ہوں  آپ کھل کر کہیے  انچارج کا لہجہ خشک ہو گیا  میں اسکول کے انتظامی فنڈ میں کچھ رقم پیش کرنا چاہتا ہوں،اگر اسکول کے کچھ فلاحی مقاصد ہیں یا تعمیرات کا کوئی مسئلہ ہے تو اس کی ذمے داری لینا چاہوں گا  میرا مطلب ہے،میں ہر خدمت کے لئے تیار ہوں  انچارج صاحب سوچتی ہوئی نگاہوں سے مجھے چند لمحے دیکھتے رہے پھر مسکرا کر بولے اولاد کی محبت انسان کو کس قدر مجبور کر دیتی ہے،یہ ہم جانتے ہیں  آپ اتنا اصرار کر رہے ہیں،مگر پرنسپل صاحب نہیں مانیں گے  آپ کی مالی سفارش آپ کے کام نہیں آ سکے گی،البتہ ایان کے اس مسئلے پر غور کیا جا سکتا ہے  ایان ہمارا اکلوتا بیٹا ہے  وہ پڑھائی میں اوسط درجے کا تھا،مگر پھر وہ پڑھائی میں دلچسپی لینے لگا  اس کی وجہ بڑی عجیب تھی  کلاس ٹیچر نے اسے ڈسٹر انچارج بنا دیا تھا  وہ یہ ذمے داری پا کر بہت خوش تھا  اس نے بتایا کہ اس کی مرضی کے بغیر کوئی تختہ سیاہ کو صاف نہیں کر سکتا اور استاد بھی اس کا نام لے کر اس سے ڈسٹر مانگتے ہیں تو اسے یہ بہت اچھا لگتا ہے  یہ ذمے داری پا کر وہ ایک ذمے دار بچہ بنتا جا رہا ہے تھا کہ ایک دن اس سے یہ ذمے داری واپس لے لی گئی اور وہ پریشان رہنے لگا  ہم نے اس کی ہمت بندھانی چاہی،مگر ایسا نہ کر سکے  دراصل ایان ایک دن ڈسٹر گھر بھول گیا  اس دن کلاس ٹیچر کا مزاج خراب تھا اور ایان کے ٹیسٹ میں نمبر بھی کم آئے تھے تو غصے میں انھوں نے یہ ذمے داری دوسرے بچے کو سونپ دی اور ایان اس بات سے مایوس ہو گیا  ہم دونوں میاں بیوی اس کی پریشانی دیکھ کر کڑھتے رہے  تیسرے دن ایان گھر لوٹا تو وہ دوڑتا ہوا آیا اور مجھ سے لپٹ گیا  اتنے میں اس کی امی آ گئیں اور اسے اپنی بانہوں میں لے کر پوچھا ارے ہمارا چاند،اتنا خوش ہے،کیا بات ہو گئی  امی  میں دوبارہ ڈسٹر انچارج بن گیا اور  وہ خوشی سے بھرپور لہجے میں بولا  اور  ہم نے سوالیہ نگاہوں سے اسے دیکھا  اب میں نہ صرف ڈسٹر انچارج ہوں،بلکہ تختہ نرم یعنی سوفٹ بورڈ کا انچارج بھی مجھے بنایا گیا ہے  اب تختہ نرم پر جو مواد لگے گا یا اُتارا جائے گا،وہ میری نگرانی میں ہو گا  اسے سجانا سنوارنا میری ذمے داری ہے  وہ مسرت بھرے لہجے میں کہے جا رہا تھا اور ہم دونوں والدین اسے خوشی سے دیکھ رہے تھے،میرا دل خدا کے شکر سے لبریز تھا اور اس کی ماں کی آنکھوں میں تشکر کے آنسو تھے  یہ چھوٹی چھوٹی باتیں کتنی اہم ہوتی ہیں،کیسے لمحوں میں زندگی بول دیتی ہیں  
عروج زہرا  احمد گھر کے نزدیک ہوٹل سے کلچے خریدنے گیا  تندور پر روٹیاں لگانے والا ہر ایک سے اکھڑ انداز میں بات کر رہا تھا  اسی اکھڑ پن میں کبھی وہ نان جلا دیتا تو کبھی کچا نکال لیتا  گاہکوں کا رش بڑھتا جا رہا تھا  پہلے سے موجود گاہک بھی اسے جلدی نان لگانے کا کہتے رہے،جس سے وہ نان والا ہر ایک سے تقریباً لڑنے لگتا تھا  احمد کچھ دیر سے یہ سب دیکھ رہا تھا  جب احمد کی باری آئی تو نان والے نے احمد کے لئے کلچے تندور سے نکالنے شروع کر دیے  یہ کلچے کافی حد تک لال ہو کر جلنے کے قریب ہو چکے تھے  احمد نے کلچے دیکھ کر نان والے سے کہا تم ماشاء اللہ بہت اچھے کاریگر لگتے ہو  اس طرح کے کلچے جو جلے بھی نہ ہوں،کوئی عام آدمی نہیں لگا سکتا  اپنی تعریف سن کر اس نے احمد کی طرف دیکھا تو احمد نے اس کا حوصلہ بڑھاتے ہوئے مزید کہا اس پورے علاقے میں تمہارے جیسا استاد نہیں ہو گا  جاری ہے  یہ بات سن کر تندور والے کو جیسے بھرپور توانائی مل گئی  یکدم اس کا مزاج خوشگوار ہو گیا  چہرے پر مسکراہٹ آ گئی اور اس نے کہا بیٹے  اگر سب لوگ تھوڑا سا صبر کر لیں تو انھیں بہترین چیز ملے  وہ دن اور آج کا دن جب بھی احمد نان والے کے پاس جاتا ہے  وہ اسے ہمیشہ بہترین کلچے بنا کر دیتا  ایک دن صبح احمد نان خریدنے گیا تو دیکھا کہ دکان پر بہت ہجوم تھا اور اس کا شاگرد تندور میں نان لگا رہا تھا اور وہ شخص بیٹھا ناشتہ کر رہا تھا  اس نے احمد کو دیکھ کر شاگرد سے کہا ان کے لئے نان میں خود لگاؤں گا  یہ کہہ کر اس نے جلدی جلدی ناشتہ ختم کیا اور تندور پر آ گیا  باقی کھڑے لوگ احمد کو وی آئی پی شخصیت سمجھ رہے تھے  احمد سوچ رہا تھا کہ میں نے نبی کریم صلی اللہ علیہ وآلہ وسلم کے صرف ایک قول پر عمل کیا کہ دوسروں سے اخلاق اور شفقت سے پیش آؤ  اس کے بدلے مجھے اتنی عمدہ اور خاص توجہ ملنے لگی  
شائستہ زریں  آپی  ہمارے اسکول میں ہونے والے مقابلہ مصوری میں شعیب بھائی کی تصویر کو اول انعام ملا ہے  عباد نے نہایت مسرت سے اپنے چچا زاد بھائی کی اعلیٰ کارکردگی کی اطلاع اپنی بڑی بہن کو دی  واہ بہت خوب تصویر کس کی بنائی تھی شعیب نے  شعیب بھائی نے تصویر میں دکھایا تھا کہ سڑک پر زبردست ٹریفک ہے جہاں ایک نابینا اور ضعیف شخص سڑک پار کرنا چاہ رہا ہے ایک طالب علم اُس شخص کو سڑک پار کرا رہا ہے  عباد نے بتایا تو اُس سے چھوٹے عماد نے مسرت سے کہا اور آپی تصویر کے اوپر ایک شعر درج تھا  ہیں لوگ وہی جہاں میں اچھے  آتے ہیں جو کام دوسروں کے  واہ بہت خوب تصویر کی مناسبت سے بالکل درست شعر ہے  آپی نے شعیب کی ذہانت کی داد دی  جاری ہے  آپی تصویر بھی کمال کی تھی اور شعر کی خطاطی بھی غضب کی تھی  شعیب بھائی تو ہرفن مولیٰ ہیں عباد بہت متاثر ہو رہا تھا  آپی کیا اوروں کے کام آنا بہت بڑی نیکی ہوتی ہے  ثناء نے سوال کیا  بیشک بہت بڑی نیکی ہوتی ہے  اللہ تعالیٰ نے دنیا میں انسان کو اپنا نائب بنا کر بھیجا ہے  وہ انسان ہی کیا جو بُرے وقت میں کسی کے کام نہ آئے انسان اور حیوان میں بنیادی فرق یہی تو ہے کہ انسان کو اللہ نے باشعور بنایا ہے  اچھا انسان وہی ہے جو اوروں کے دُکھ سُکھ کو محسوس کرے اور ضرورت پڑنے پر کام بھی آئے  ایسے لوگوں سے اللہ بہت خوش رہتا ہے جو وقت پڑنے پر اوروں کی مدد کریں اور اُنھیں اپنائیت کا احساس دلائیں  علامہ اقبال نے کہا تھا  خدا کے بندے تو ہیں ہزاروں بنوں میں پھرتے ہیں مارے مارے میں اُس کا بندہ بنوں گا جس کو خدا کے بندوں سے پیار ہو گا ایسے بندوں سے سب ہی محبت کرتے ہیں اور وہ جن کے دل میں محبت،ہمدردی اور رحمدلی نہ ہو وقت پڑنے پر کترا کر گزر جاتے ہیں اُنھیں کوئی بھی اچھا نہیں سمجھتا  اچھا جب ہی ابھی عماد نے اتنا ہی کہا تھا کہ آپی نے پوچھا جب ہی کیا  تب عماد نے بتایا کہ آپی میرا ایک ہم جماعت بہت ہی بدتمیز ہے کسی کا خیال نہیں رکھتا نہ کبھی کسی کے کام آتا ہے اور نہ ہی کسی کو پریشان دیکھ کر اُس کی مدد کے لئے آگے بڑھتا ہے  اُس کی ان ہی حرکتوں کی وجہ سے کوئی بھی اُسے پسند نہیں کرتا  یہ تو بہت ہی بُری بات ہے اور تم بھی اوروں کو بُرا کہنے کے بجائے اُن کی بُرائیوں سے بچو اور اپنی اچھائیاں اُن میں منتقل کرنے کی کوشش کرو کہ یہ بہت بڑی نیکی ہے  جو لوگ اوروں کے کام آتے ہیں اللہ غیب سے اُن کی مدد کرتا ہے  آپی اب ایسے لوگ کم کیوں نظر آتے ہیں جو وقت پر اوروں کے کام آئیں  اس کی وجہ صرف اتنی ہے عماد کہ اب انسانیت کا احترام دنیا سے اُٹھتا جا رہا ہے  جن کے دل میں انسانیت ہے وہ آج بھی نیکی کو عام کر رہے ہیں اور بہت سے لوگ اُن کے تعاون سے فائدہ اُٹھا رہے ہیں  جب ہمارے اندر رحمدلی اور ہمدردی کے جذبات ہوں گے تو اوروں کے کام آنے کا جذبہ بھی ہو گا  آپی کبھی کبھی ایسا بھی تو ہوتا ہے ناکہ ہم چاہنے کے باوجود کسی کے کام نہیں آ سکتے اور میرے ساتھ تو اکثر ایسا ہو جاتا ہے  اگر میں لوگوں کے زیادہ سے زیادہ کام آؤں تو کیا اللہ مجھے معاف کر دے گا عماد نے معصومیت سے کہا کیوں نہیں عماد  اللہ ضرور معاف کر دے گا  آپی ہم تینوں ایسے انسان بنیں گے جو لوگوں کے زیادہ سے زیادہ کام آئیں  ثناء نے پُرجوش ہو کر کہا تو آپی ہنس دیں نیک کام میں دیر کیسی ثناء دادی اماں کے جو کام تم کر سکتی ہو اور وہ ضعیفی کی وجہ سے نہیں کر سکتیں آج سے تمہارے ذمہ ہے  جی آپی ضرور کہہ کر ثناء نے دادی اماں کے کمرے کا رُخ کیا تو عباد نے بے ساختہ کہا کہ آج کے بعد سے ہم جب بھی کسی کے کام آئیں گے تو ہمارے ساتھ ساتھ شعیب بھائی کو بھی ثواب ملے گا  یہ سُن کر عماد نے شرارت سے کہا واقعی نیکی کے ساتھ مُصوری بھی کبھی رائیگاں نہیں جاتی  لیکن شرط یہ ہے کہ مُصوری کا خیال بھی انسانیت کا راستہ دکھائے عباد نے کہا واہ عباد کیا دور کی کوری لائے ہو آپی نے عباد کی پیٹھ ٹھونکی تو عماد نے برجستہ کہا اور وہ بھی بیٹھے بیٹھے عماد کی اس بات پر کمرہ قہقہوں سے گونج اُٹھا  
عائشہ خان  وہ بچے کا ماتھا چومتی ہے  اچھا بچے میں تمہیں ضرور داخل کرواوٴں گی،تم فکر نا کرو،سکول واپسی پر حاشر کی بہن اپنا منی باکس لے کر ماں کے پاس آئی،اماں آپ ان پیسوں سے حاشر کو آرمی سکول داخل کروا آئیں  نہیں بیٹی میں یہ تم سے نہیں لے سکتی پر کیوں اماں  کیا میرا بھائی نہیں  پر بیٹی تم یہ پیسے اپنی چیزوں کیلئے جمع کرتی ہو وہ بھی سکول میں بھوکی رہ کر بیٹی کو ساتھ لگاتے ہوئے،اور ویسے بھی اتنے پیسوں میں سکول میں داخلہ نہیں ہو سکتا بیٹی اماں سکول میں داخل نہیں کروا سکتے،حاشر کو تو کیا ہوا،فوجی وردی تو لے کر دے سکتے ہیں نا  اتنی دیر میں حاشر نے ٹی وی لگایا،جہاں جرنل صاحب اپنے اعزاز میں ہونے والے عشائیہ کی تقریب سے خطاب کر رہے تھے،معصوم حاشر اپنے ننھے گالوں پر ہاتھ رکھ کر بڑے انہماک سے ان کی باتیں سننے لگا  جاری ہے  وہ کہہ رہے تھے میرے جوانو  ملک و قوم کے رہنماؤ،ہمارے ملک کو دہشت گرد عناصر کا خطرہ ہے،میرے ساتھیو ہم مسلمان ہیں اور فرمان خداوندی ہے کہ حق کی خاطر لڑو  اس دہشت گردی کو ہم نے اپنے ملک سے اُکھاڑ کر جڑ سے ختم کرنا ہے  اتنے میں اُس کی بہن کمرے میں آتی ہے اور کہتی ہے یہ دیکھو حاشر تمہارے لئے کیا آیا ہے کچھ دیر بعد حاشر شیشے میں فوجی وردی پہنے کھڑا تھا اماں میں کیسا لگ رہا ہوں  بہت پیارا ماں اسے پیار کرتی ہے  وہ ماں کو زبردست طریقے سے سلیوٹ کرتا ہے  کچھ دن بعد ماں کمرے میں آدھی رات کو آتی ہے تو حاشر پڑھ رہا ہوتا ہے  وہ کہتی ہے کہ میرا بیٹا کیا کر رہا ہے  حاشر کہتا ہے ماں جی ماسٹر صاحب کہتے ہیں کہ جب خوب پڑھو گے تو ہی اچھے انسان بن پاؤ گے کیا اماں میں اچھا انسان بن پاؤں گا  جیسے ہمارے فوجی اچھے انسان ہیں  ہماری حفاظت کرتے ہیں انشاء اللہ ضرور  کچھ دن بعد ماسٹر صاحب حاشر کی ماں کو سکول آنے کا کہتے ہیں  جاری ہے  
ملک محمد طفیل،جہلم  یہ کیا ہو رہا ہے  میں نے اپنے کمرے میں داخل ہوتے ہوئے کہا  میرا چھوٹا بھائی نشاط کمرے میں میری چیزوں کو اُلٹ پلٹ کر رہا تھا  میرے پوچھنے پر اس نے کہا مائی پین ڈھونڈ رہا ہوں  آج کل سب گھر والوں کو انگریزی کا بھوت سوار ہے  جس کو دیکھو انگریزی اردو دونوں کو ملا کر کھچڑی بنا رہا ہے  دراصل ایک ہفتے کے بعد خالہ جان اپنے بچوں کے ساتھ تقریباً دس سال بعد انگلینڈ سے اپنے ملک پاکستان آ رہی تھیں،اس لئے سب انگریزی بولنے کی تیاری کر رہے تھے کہ اچھی انگریزی بولنی آ جائے،تاکہ ان سب کے سامنے شرمندگی نہ اُٹھانی پڑے  کل ہی کی بات ہے کہ میں اپنے کمرے میں بیٹھا پڑھ رہا تھا کہ مجھے کچھ پیاس سی محسوس ہوئی  جاری ہے  میں نے ملازمہ سے کہا ایک گلاس واٹر لا دو  اس بے چاری کی سمجھ میں نہ جانے کیا آیا،وہ ایک گلاس اور ایک ٹماٹر لے کر آ گئی  میں نے پوچھا بھئی یہ کیا ہے  اس نے کہا یہ آپ نے ہی تو منگوایا تھا  یہ سن کر میں نے اپنا سر پیٹ لیا  نانی جان نے کہا مجھے اخبار پڑھ کر سنا دو تو میں ابھی نیوز پیپر سنا رہا تھا کہ میری چھوٹی بہن ناہید کیلا کھاتی ہوئی آئی  کیلا دیکھ کر میرا بھی دل چاہا  میں نے پوچھا یہ بنانا تم نے کہاں سے لیا  اس سے پہلے کہ وہ بہن کچھ کہتی،نانی جان بولیں ہاں بیٹے  اللہ بخشے تمہارے نانا کو وہ بہت اچھے انسان تھے  میں حیرت سے نانی جان کو دیکھنے لگا  ایسی ہی بدحواسیوں اور بے وقوفیوں میں دن گزر گئے  آخر ایک دن ہماری خالہ جان انگلینڈ سے تشریف لے آئی  خالہ نے میرے سر پر شفقت سے ہاتھ پھیرا تو میں نے کہا ہیلو آنٹی  ہاؤ آر یو کیسی ہیں  خالہ جان نے کہا کیا ہو گیا ہے تمہیں،میں تو تمہاری خالہ تھی،آنٹی کیسے ہو گئی  یہ سن کر میں بہت شرمندہ ہوا  میرے تمام کزنز پاکستانی لباس پہنے ہوئے تھے اور اپنی قومی زبان اردو میں بات کر رہے تھے  جب انھوں نے ہم پاکستانیوں کو اردو،انگلش گڈ مڈ کرتے پایا تو کہا ارے بھئی کیا ہو گیا تم لوگوں کو،اپنی قومی زبان میں بات کیوں نہیں کرتے  ہماری قومی زبان کتنی میٹھی اور پیاری ہے  رات کو جب میرا کزن جواد میرے کمرے میں سونے کے لئے لیٹا تو اس نے بتایا کہ ہم سب لوگ انگلینڈ میں رہ کر بھی اپنی مادری زبان اور اپنے رسم و رواج کو نہیں بھولے ہیں  ہم گھر میں بھی اردو بولتے ہیں،پابندی سے نماز پڑھتے ہیں اور اپنا قومی لباس ہی پہنتے ہیں  غیر ملکی زبانیں سیکھنا اور بولنا اچھی بات ہے،لیکن اپنے ہم وطنوں کے سامنے اس کا رعب نہیں ڈالنا چاہیے،کیونکہ ہماری شناخت پاکستان سے ہے  جس وقت یہ باتیں جواد مجھ سے کر رہا تھا تو میرا سر شرمندگی سے جھکا جا رہا تھا  پھر میں نے ایک نئے جذبے کے ساتھ سوچا اور اپنے دل میں پکا عہد کیا کہ اب میں صرف سچا پاکستانی بنوں گا اور اپنے وطن اور اپنے ملک کی ہر چیز سے پیار کروں گا  یہ باتیں سوچتے سوچتے میں صبح بیدار ہوا تو دل میں ایک نئی اُمنگ اور نئے جذبے کے ساتھ اپنے نئے دن کا آغاز کیا اور سب کو گڈ مارننگ کہنے کے بجائے جب میں نے اپنے سب گھر والوں کو السلام و علیکم کہا تو میرے چھوٹے بہن بھائی،امی اور ابو یہ تبدیلی دیکھ کر بہت خوش ہوئے  
عائشہ خان  اماں یہ حاشر تو راستے میں جو بھی فوجی کی گاڑی نظر آتی ہے  انہیں کھڑا ہو کر سلیوٹ کرنے لگ جاتا ہے  کیوں سلیوٹ کرتے ہو  یہ بتاؤ حاشر  ماں حاشر سے پوچھتی ہے اماں اس لئے کرتا ہوں کہ ہمارے ملک و قوم کی حفاظت کرتے ہیں  خود ہی تو آپ بتاتی ہیں کہ جب ہم سو رہے ہوتے ہیں،تو فوجی ہماری سرحدوں پر کھڑے ہو کر ہماری حفاظت کر رہے ہوتے ہیں اور ہم سکون سے سو رہے ہوتے ہیں،تو فوجیوں کو سلیوٹ تو کرنا چاہیے نا  حاشر معصومیت سے بولتا ہے اچھا تو تم اس وجہ سے انہیں سلیوٹ کرتے ہو ماں پیار دیتے ہوئے کہتی ہے  کچھ دن بعد حاشر اور اس کی ماں بازار جاتے ہیں  حاشر فوجیوں کی وردی دیکھ کر ماں سے ضد کرتا ہے کہ مجھے یہ وردی لیکر،دو حاشر میرے پاس ابھی پیسے نہیں میں تمہیں ضرور دلوا دوں گی  جاری ہے  وہ حاشر کی انگلی پکڑ کر اس کو ساتھ لے کر آتی ہے لیکن وہ پیچھے مڑ کر وردی کو دیکھتا جاتا ہے  ماں اس کا بیگ چیک کر رہی ہوتی ہے تو ایک چھوٹی سی کاپی میں افواج پاکستان اور جنرل کے سٹیکر لگائے ہوتے ہیں ماں کو حاشر پہ بہت پیار آتا ہے ماں حاشر کو سکول کیلئے تیار کر رہی ہوتی ہے اماں مجھے آرمی کے سکول جانا ہے پر بیٹا اس سکول کی فیس میں ادا نہیں کر سکتی ایک منٹ حاشر کہتا ہے اور اپنا منی باکس لا کر بیڈ پر رکھ دیتا ہے  جس میں کچھ سکے ہوتے ہیں  اماں میں فوجی وردی کیلئے پیسے اکٹھے کر رہا تھا پر آپ مجھے اب ان پیسوں سے آرمی سکول داخل کروا دیں  ماں کی آنکھوں میں آنسو آ جاتے ہیں،وہ بچے کا ماتھا چومتی ہے  جاری ہے  
شائستہ زریں  جنگل میں جشن کا سماں تھا  بی مکھی جانِ محفل بنی بیٹھی تھیں ابھی کچھ ہی دیر پہلے کی تو بات ہے جب بی مکھی اپنی خوراک کی تلاش میں نکلنے والی تھیں کہ چڑیا نے اُن کا راستہ روک لیا  اے بی مکھی ہر وقت کہاں اُڑی اُڑی پھرتی ہو  کبھی ہمارے پاس بھی بیٹھ جایا کرو چڑیا بہن بیٹھ تو جاتی پر کیا کروں جلدی میں ہوں مکھی نے دور کہیں دیکھتے ہوئے کہا اے بی مکھی ایسی بھی کیا جلدی ہے  وہاں کیا ہے  جو یہاں نہیں چڑیا نے تجسس سے پوچھا وہاں وہ سب کچھ ہے جو یہاں نہیں ہے  بی مکھی نے شرارت سے کہا اچھا  جب ہی مچھر میاں تمہارے ساتھ صبح سویرے نکل جاتے ہیں،بہن مکھی  ہمیں بھی تو بتاؤ نا وہاں تمہیں کیا ملتا ہے  بڑی دیر سے خاموش بیٹھی فاختہ نے اشتیاق سے پوچھا تو بی مکھی نے کہا آج میں تمہیں بتا ہی دوں کہ ہم دونوں بہن بھائی یعنی میں اور مچھر بھیا صبح سویرے کہاں جاتے ہیں  ہم انسانوں کی بستی میں نکل جاتے ہیں جہاں بعض گھرانوں میں گندگی کا ڈھیر لگا ہوتا ہے  جاری ہے  ہر چیز کھلی پڑی رہتی ہے میرا جو جی چاہتا ہے خوب مزے لے کر ڈٹ کر کھاتی ہوں سب مجھے بھگانے کی کوشش تو بہت کرتے ہیں لیکن اپنے برتن ڈھانپ کر اور جگہ کی صفائی کر کے نہیں رکھتے  نتیجہ یہ ہوتا ہے کہ اگر ایک جانب سے مجھے اُڑایا جاتا ہے تو میں مزے سے دوسری سمت جا بیٹھتی ہوں  گندے برتنوں پر تو میں خوب بھنبھناتی ہوں لوگ مزے مزے کی چیزیں کھا کر بچا کھچا اور چھلکے گلی میں پھینک دیتے ہیں  جنھیں میں خوب مزے سے کھاتی ہوں اور اپنی جان بناتی ہوں  آجکل آموں کا موسم ہے بعض انسان ایسے احمق ہوتے ہیں کہ پھلوں کو گلا سڑا کر پھینک دیتے ہیں جس کی وجہ سے خوب بُو پھیلتی ہے  بچے تو بچے بڑے بھی آدھا آم چوس کر پھینک دیتے ہیں اور میرے مزے آ جاتے ہیں مچھر بھیا میرا خوب ساتھ دیتے ہیں  انسانوں کا خون چوسنے میں مچھر بھیا کو بہت لطف آتا ہے  ٹھیلوں پر کھانے پینے کی مختلف اشیاء دیکھ کر میری رال ٹپکنے لگتی ہے  خاص کر بچوں کے اسکولوں کے پاس تو بہت ہی مزے آتے ہیں بچوں کے لئے فروخت کی جانے والی کھانے پینے کی اشیاء پر تو سمجھو میرا ہی راج ہوتا ہے  خوب بھنبھناتی ہوں جی بھر کر اُن کا رس چوستی ہوں میرے کئی اور ساتھی بھی میرے ساتھ موج اُڑاتے ہیں  جب بچے ہماری چوسی ہوئی چیزیں کھاتے ہیں تو سخت بیمار پڑ جاتے ہیں خود بھی تکلیف اُٹھاتے ہیں اور اُن کے امی ابو بھی پریشان ہو جاتے ہیں  ڈاکٹروں کا تو کیا کہنا ذرا ذرا سی بات پر ٹیسٹ لکھ کر دے دیتے ہیں اور فیس بھی بھاری وصول کرتے ہیں ایک ذرا سے میرے رس چوسنے سے دیکھتے ہی دیکھتے ہزاروں روپے دواؤں پر اُٹھ جاتے ہیں گھر کا بجٹ الگ متاثر ہوتا ہے اور میں خوب ٹھاٹ سے دندناتی پھرتی ہوں  بی مکھی بڑے فخر سے انسانوں کی حماقت اور اپنی دانائی کی داستان سُنا رہی تھیں اور تمام پرندے بڑی دلچسپی سے سُن رہے تھے  گہری سوچ میں ڈوبے بلبل نے کہا اے بی مکھی انسان اتنا طاقتور ہو کر بھی تمہیں کچھ نہیں کہتا  بلبل کی حیرانی پر بی مکھی نے زور دار قہقہہ لگایا  طاقتور اور انسان  بھئی یہ اچھا مذاق کیا تم نے  لو سُنو  یہ انسان بھی خوب ہوتے ہیں پہلے خود ہی ہمیں دعوت دیتے ہیں  جب اُن کے بُلاوے پر ہم چلے جاتے ہیں تو بجائے مہمان نوازی کے ہمیں مار بھگانے کی دھن میں لگ جاتے ہیں لیکن کامیاب نہیں ہوتے کیونکہ ہم میں ایکا بہت ہے ہم میں سے کوئی یہ نہیں کہتا کہ یہ میرا ہے وہ تیرا ہے  جو بھی ملتا ہے مل بانٹ کر کھاتے ہیں اور لالچی انسان  اس کا بس چلے تو سب کا مال ہڑپ کر جائے  ایک دوسرے کو نیچا دکھانے کے چکر میں انسان خود کو کمزور کرتا چلا جاتا ہے ذرا ذرا سی بات پر ایک دوسرے کو جان سے مار دینا انسانوں کے لئے معمولی بات ہے پھر تم ہی کہو بلبل  انسان طاقتور کیسے ہو سکتا ہے  بھولی کوئل  یہی تو میں کہہ رہی ہوں کہ انسان کے قول و فعل میں تضاد ہوتا ہے  صفائی کی اہمیت بھی جانتا ہے اور غلاظت کے ڈھیر بھی لگاتا رہتا ہے  گندگی کے نقصانات اُٹھانے کے باوجود اپنی حرکتوں سے باز نہیں آتا  حالانکہ یہ بات وہ ہم سے بہتر جانتا ہے کہ عمدہ صحت کے لئے صفائی بہت ضروری ہے اتنی ضروری جتنا کہ زندہ رہنے کے لئے تازہ ہوا اور سانس لینا ضروری ہے اور مچھر بھیا نے تو کئی انسانوں کا خون چوس کر اُنھیں ملیریا میں مبتلا کر دیا مگر انسان اتنا بے بس ہے کہ ذرا سے مچھر کو قابو نہیں کر سکتا  اب تم ہی بتاؤ کوئل بی بی  کہ انسان زیادہ طاقتور ہے یا ہم جیسے ننھے منے پرندے اور حشرات الارض  بی مکھی نے بڑے گھمنڈ سے اپنے ساتھیوں سے پوچھا اور خود پھڑ سے اُڑ کے کھجوروں کے ٹھیلے پر جا بیٹھی جس پر اُس کی کل سے نظر تھی لیکن میٹھے میٹھے آموں کو چھوڑنا بھی تو نہیں چاہ رہی تھی  اب موقع ملا تو وہ کیوں ہاتھ سے جانے دیتی بی مکھی نے سوال تو اپنے ساتھیوں سے کیا تھا مگر تم بتاؤ بچو  کیا تم بی مکھی کا گھمنڈ خاک میں ملا سکتے ہو  اگر ہاں تو کیسے  یہ فیصلہ تم پر چھوڑا  لیکن فیصلہ کرنے میں دیر نہ کرنا ورنہ  
شکیلہ اشرف  پیارے بچو  ایک دفعہ کا ذکر ہے کہ،سمندر کنارے ایک درخت تھا جس پر ایک چڑیا نے گھونسلا بنایا ہوا تھا  ایک دن تیز ہوا چلی تو چڑیا کا بچہ سمندر میں گر گیا  چڑیا بچے کو نکالنے لگی تو اُس کے پر گیلے ہو گئے اور وہ لڑکھڑا گئی،اُس نے سمندر سے کہا، اپنی لہروں سے میرا بچہ باہر پھینک دے ،لیکن سمندر نے ایسا کرنے سے انکار کر دیا  چڑیا بولی، دیکھ میں تیرا سارا پانی پی جاؤں گی،تجھے ریگستان بنا دوں گی  سمندر نے اپنے غرور میں گرج کر کہا، اے چڑیا  میں چاہوں تو ساری دنیا کو غرق کر دوں،تو میرا کیا بگاڑ سکتی ہے  چڑیا نے یہ سُنا تو بولی، چل پھر خشک ہونے کو تیار ہو جا ،یہ کہہ کر اُس نے سمندر سے پانی کا ایک گھونٹ بھرا،اور اُڑ کر درخت پر بیٹھ گئی،پھر آئی گھونٹ بھرا،پھر درخت پر جا بیٹھی،یہی عمل اُس نے کئی بار کیا تو سمندر گھبرا کے بولا، پاگل ہو گئی ہے کیا،کیوں مجھے ختم کرنے لگی ہے  ،مگر چڑیا اپنی دھن میں یہ عمل دُھراتی رہی،ابھی اُس نے صرف بیس پچیس بار ہی پانی کے گھونٹ پیے ہوں گے کہ،سمندر نے ایک زور کی لہر ماری اور چڑیا کے بچے کو سمندر سے باہر پھینک دیا درخت جو کافی دیر سے یہ سب دیکھ رہا تھا،سمندر سے بولا، اے طاقت کے بادشاہ تو جو ساری دنیا کو پل بھر میں غرق کر سکتا ہے،اس کمزور سی چڑیا سے ڈر گیا یہ بات میری سمجھ نہیں آئی  سمندر بولا، تو کیا سمجھا میں جو تجھے ایک پل میں اُکھاڑ سکتا ہوں،اک پل میں دنیا غرق کر سکتا ہوں،اس چڑیا سے ڈروں گا  ایسا نہیں ہے  جاری ہے  دراصل میں تو ایک ماں سے ڈرا ہوں  ماں کے جذبے سے ڈرا ہوں  ایک ماں کے سامنے تو عرش ہل جاتا ہے،تو میری کیا مجال،جس طرح وہ مجھے پی رہی تھی،مجھے لگا کہ وہ مجھے ریگستان بنا ہی دے گی پیارے بچو  دیکھا آپ نے ایک چڑیا کو،کیسے اپنے بچے کے لئے سمندر سے لڑ پڑی،کہنے کو چڑیا ہے،لیکن ممتا کا جذبہ اُس میں بھی کوٹ کوٹ کر بھرا ہے  سب ماؤں کو اپنے بچے عزیز ہوتے ہیں  آپ کی ماں بھی آپ سے بہت پیار کرتی ہوں گی  آپ کی ذرا سی تکلیف،دکھ پر پریشان ہو جاتی ہوں گی  ہے ناں  
عاصمہ فرحین،کراچی  کسی جنگل میں خوبصورت رنگوں والی چڑیا اور چڑا اپنے چھوٹے چھوٹے بچوں کے ساتھ رہتے تھے  ایک دن جنگل میں شہر سے بہت سے شکاری آئے اور انھوں نے بہت سارے جال لگائے  بدقسمتی سے چڑیا کا ایک بچہ اس میں پھنس گیا  چڑیا اور چڑا بہت پریشان ہوئے  روئے،چلائے،مگر شکاریوں نے چڑے کو نہ چھوڑا اور وہ اسے لے کر شہر چلے گئے  دن یوں ہی گزرتے گئے  چڑیا اور چڑے کے بچے بڑے ہوتے گئے اور انھوں نے اپنے اپنے گھونسلے بنا لیے  ایک دن چڑیا گھونسلے کے پاس ٹہنی پر بیٹھی ہوئی تھی کہ اتنے میں ایک پیارا سا چڑا اُڑتا ہوا آیا  کافی دیر گزرنے کے بعد بھی جب چڑیا اس کو پہچان نہ سکی تو چڑا بولا پیاری امی جان  میں آپ کا وہی بیٹا ہوں،جسے شکاری جال میں پکڑ کر لے گئے تھے  جاری ہے  یہ سن کر چڑیا بہت خوش ہوئی  چڑا بھی جب شام کو لوٹا تو اپنے ننھے چڑے کو دیکھ کر بہت حیران ہوا  چڑیا اور چڑے نے اسے اپنے چھوٹے سے گھونسلے میں رہنے کی دعوت دی،تاکہ وہ کچھ دن ان کے پاس آرام سے رہ لے اور پھر اپنے دوسرے بہن بھائیوں کی طرح گھونسلہ بنا لے  کچھ دن تک تو ننھا چڑا اپنے ماں باپ کے ساتھ کھانے کی تلاش میں جاتا رہا،مگر پھر وہ اُکتا گیا  وجہ یہ تھی کہ وہ پنجرے میں قید رہ کر سست ہو گیا تھا  ایک دن اس نے والدین سے کہا ایسا کرتے ہیں کہ چاچا بندر کمھار سے چھوٹے چھوٹے مٹی کے پیالے بنوا کر گھونسلے میں رکھ دیتے ہیں،پھر اس میں ہی خوراک اور پانی جمع کرتے رہیں گے  اس طرح نہ تو ہمیں پریشانی ہو گی اور نہ ہر وقت خوراک کی تلاش میں مارا مارا پھرنا پڑے گا  چڑا تو خاموش رہا،مگر چڑیا بولی میرے پیارے بچے  ہم تو اپنا رزق صبح اُٹھ کر اللہ کے بھروسے پر تلاش کرتے ہیں اور آج تک ہم کبھی بھوکے پیٹ نہیں سوئے  چڑا بولا امی جان  دنیا نے بڑی ترقی کر لی ہے یہ تو پرانی باتیں ہیں  میں تو چاہتا تھا کہ اس طرح آپ کو اور ابو جان کو آسانی ہو جائے گی  جب تک میں آپ کے ساتھ ہوں  آپ کو زیادہ کام نہ کرنا پڑے،میں ہی خوراک تلاش کر کے جمع کرتا ہوں  آخر چڑیا اور چڑا راضی ہو گئے اور بندر کمھار سے دو چھوٹے چھوٹے مٹی کے پیالے بنوا کر گھونسلے میں رکھ لیے  کچھ دن تک تو چڑے کا بچہ بڑے جوش و خروش سے دانا دنکا جمع کرتا رہا،مگر آخر کب تک  اس کی سست طبیعت اس کے کام میں رکاوٹ بن گئی  اب وہ بہانے بنا دیتا اور زیادہ تر وقت اپنے دوستوں سے باتوں یا کھیل کود میں گنوا دیتا اور جو کچھ بھی چڑیا اور چڑا جمع کرتے مزے سے کھاتا رہتا  چڑیا اور چڑا اس وقت کو کوسنے لگے جب انھوں نے اس کی بات مانی تھی  وہ ایک گرم ترین دوپہر تھی جب جنگل کے جانور اپنی اپنی جگہوں پر دُبکے ہوئے تھے  چڑیا اور چڑا خوراک کی تلاش میں نکلے ہوئے تھے،جب کہ ننھا چڑا کھا پی کر مزے سے ایک ٹہنی پر بیٹھا ہوا تھا  اچانک ایک بھوکا عقاب اُڑتا ہوا آیا  اس نے اتنا موٹا تازہ چڑا دیکھا تو ایک ہی جست میں اسے پکڑ لیا  چڑا کیونکہ زیادہ تر بیٹھا رہتا تھا،اس لئے وہ اپنی جان بچانے کی کوشش بھی نہ کر سکا  چڑیا اور چڑے نے واپس اپنے گھونسلے کی طرف آتے ہوئے یہ سارا منظر دیکھ لیا  قریب ہی ایک اُلو اونگھ رہا تھا  کہنے لگا اب پچھتائے کیا ہوت جب چڑیاں چگ گئیں کھیت  
زہرہ کنول احمد،کورنگی  کامی میاں کو جانوروں سے بڑی محبت تھی  انھوں نے ایک بلی پالی ہوئی تھی  وہ بڑی پیاری،سفید،نرم و ملائم بالوں والی بلی تھی  کامی میاں ہر وقت اپنی بلی کے لاڈ اُٹھاتے رہتے  اتنی توجہ اور محبت پا کر بی بلی تھوڑی مغرور ہو گئی تھی  ایک بار کامی میاں اپنے دوستوں کے ساتھ جنگل کی سیر کو گئے  وہاں انھیں ایک پیارا،معصوم سا خرگوش مل گیا  بس پھر کیا تھا کامی میاں تو تھے ہی جانوروں کے شوقین،وہ خرگوش کو گھر لے آئے اور بڑے پیار سے پالنے لگے  یہ دیکھ کر بی بلی حسد کے مارے جل گئی  جب وہ کامی میاں کو خرگوش کے ساتھ کھیلتے اور پیار کرتے دیکھتی تو غصے سے اس کا خون کھول کر رہ جاتا  دل میں سوچتی کہ کیا اس کمبخت کا رنگ مجھ سے بھی زیادہ سفید ہے یا اس کے بال مجھ سے زیادہ نرم و ملائم ہیں  جاری ہے  نہیں  یہ تو میرے سامنے کچھ بھی نہیں  جب کبھی کامی میاں گھر سے باہر جاتے بی بلی کو تو موقع مل جاتا  وہ بے چارے خرگوش کو ڈرانے کے لئے خوب غراتی اور اپنے تیز ناخنوں سے اس پر حملہ کرنے کی کوشش کرتی  ایسے میں خرگوش کونے کھدرے میں چھپ کر اپنی جان بچاتا  اس کا ننھا سا دل خوف سے کانپ اُٹھتا  ایک بار سخت گرمیوں کا موسم تھا  تیز چلچلاتی دھوپ نے سب کو نڈھال کیا ہوا تھا  سب گھر والے اپنے اپنے کمروں میں دوپہر کے کھانے کے بعد سو رہے تھے  میاں خرگوش بی بلی کے ڈر سے صحن میں بنی دوچھتی پر کاٹھ کباڑ میں چھپے سو رہے تھے اور بلی صاحبہ صحن میں آرام فرما رہی تھیں  ہر طرف ہو کا سا عالم تھا  اچانک گلی میں کھلنے والا صحن کا دروازہ زور دار آواز کے ساتھ کھلا اور ایک موٹا تازہ سیاہ رنگ کا کتا اپنی سرخ زبان لٹکائے گرمی سے ہانپتا ہوا اندر گھس آیا  بی بلی ہڑبڑا کر اُٹھی اور کتے کو دیکھتے ہی اس کی روح فنا ہو گئی  کتے کی نظر جب بلی پر پڑی تو وہ بلی کی جانب بڑھا  بلی نے ڈر کے مارے ہلکی سی آواز نکالی  دوچھتی پر سوئے ہوئے خرگوش کی آنکھ کھل گئی  اس نے نیچے جھانکا اور سارا ماجرہ دیکھ کر اس کا ننھا سا دل حلق میں آ گیا  کتا غراتا ہوا بلی کی جانب بڑھا  یہ منظر دیکھ کر خرگوش کے دل میں خیال آیا کہ چلو اچھا ہے،آج بلی بیگم کو مزہ آ جائے گا  کتنا جلتی تھی مجھ سے ہر وقت میرے سکون کی دشمن بنی رہتی تھی  آج اسے پتا چل جائے گا،مگر پھر اچانک اس کی نیک فطرت نے اس کے دل کو سمجھایا کہ چلو جیسی بھی ہے،میری ساتھی ہے  مجھے اس کی مدد کرنی چاہیے  یہ سوچ کر خرگوش نے آس پاس نظر دوڑائی تو اسے آٹے کا خالی کنستر نظر آیا  خرگوش میاں نے پورا زور لگا کر کنستر کو دھکیلا اور دوچھتی سے نیچے پھینک دیا  کنستر دھڑام دھڑام کی زور دار آوازوں کے ساتھ سیدھا کتے پر آ گرا  کتا اس اچانک مصیبت سے ایسا بدحواس ہوا کہ بوکھلا کر بھاگ کھڑا ہوا  تب بلی کی نگاہ اوپر دوچھتی پر بیٹھے خرگوش پر پڑی تو اس پر گھڑوں پانی پڑ گیا  خرگوش کے ساتھ اسے اپنے بُرے سلوک کا شدت سے احساس ہوا اور اس نے خرگوش سے معافی مانگ لی  اس کے بعد دونوں میں بڑی پکی دوستی ہو گئی  
عائشہ فرید احمد،میرپور خاص  کسی جنگل میں بطخ اور طوطا رہا کرتے تھے  ان کی آپس میں بہت دوستی تھی  پورے جنگل کے جانور ان کی دوستی کو رشک کی نگاہ سے دیکھتے تھے  اسی جنگل میں ایک کوا بھی رہا کرتا تھا  اس کا کوئی دوست نہیں تھا،لہٰذا وہ ان کا دوست بننا چاہتا تھا  ایک دن وہ تالاب کے پاس سے گزر رہا تھا تو تالاب میں سے بی بطخ نے اسے بلایا  جب وہ اس کے پاس گیا تو وہ بہت پریشانی سے بولی کہ میرے دوست کا کچھ اَتا پتا نہیں وہ تین دن سے میرے پاس نہیں آیا  پھر اس نے کوے کو طوطے کی کچھ نشانیاں بتائیں اور طوطے کے گھر کا پتا بتایا  کوے نے اُڑان بھری اور کچھ دیر میں طوطے کے گھر یعنی امرود کے پیڑ پر پہنچ گیا  جب وہ گھونسلے میں داخل ہوا تو اس نے طوطے کو زخمی پایا  جاری ہے  طوطے نے بتایا کہ جب وہ کھانا لے کر گھر واپس آ رہا تھا تو ایک چیل نے اس پر بُری طرح حملہ کر دیا اور وہ بڑی مشکل سے جان بچا کر آیا  کوے نے اس کے زخم صاف کیے اور امرود کے پیڑ سے امرود توڑ کر لایا اور اسے کھانے کو دیے اور خود بی بطخ کے پاس گیا اور اس کو ساری روئیداد سنا دی  تین دن میں طوطے کے زخم ٹھیک ہو گئے  اس دوران کوے نے اس کا بھرپور خیال رکھا تھا اور بی بطخ کو اس کی خیریت کی اطلاع پہنچاتا رہا  جب طوطا بالکل ٹھیک ہو گیا تو بطخ اور طوطے نے کوے کا شکریہ ادا کیا اور اس سے دوستی کر لی  
انعم توصیف  زومی بستی سے کچھ دور جنگل میں اپنے والدین کے ساتھ رہتا تھا  بستی میں اس کا دوست ٹمی اسے ورغلاتا رہتا کہ جنگل کے مقابلے میں بستی میں کھانے پینے کا بہت آرام ہے  تم والدین کو بتائے بغیر چپکے سے یہاں آ جاؤ اور مزے کرو  زومی بہت سیدھا سادہ چوہا تھا  یہ بہت مشکل کام ہے میرے لئے  میں  ایسا نہیں  کر سکتا  زومی نے ہکلاتے ہوئے جواب دیا  ہاہاہاہا  تم سدا کے ڈرپوک ہو  اچھی زندگی گزارنے کے لئے ہمت تو کرنی ہی پڑتی ہے  مجھے دیکھو کس بہادری سے وہاں سے نکلا تھا اور آج ساری برادری مجھ جیسی زندگی گزارنا چاہتی ہے  ٹمی نے گردن اکڑاتے ہوئے کہا  میں کوشش کروں گا  زومی نے آہستہ آواز میں کہا  جاری ہے  زومی نے سوچا کہ میں وہاں جا کر سکون سے رہوں گا تو والدین بھی خوش ہوں گے  پھر جب میں اپنا گھر بنا لوں گا تو ان کو بھی وہیں بلا لوں گا  یہاں تو بہت سے مسائل ہیں  رات کے دو بج رہے تھے  گہری نیند سوتے ہوئے ماں باپ پر اس نے ایک نگاہ ڈالی اور تیزی سے باہر نکل گیا  کیسے ہو میرے دوست  مجھے تو یقین نہیں ہو رہا  کیا یہ واقعی تم ہو  ٹمی،زومی کو دیکھ کر حیران رہ گیا  بڑی مشکل سے یہاں تک پہنچا ہوں  ماں باپ کو بتائے بغیر میں یہاں اتنی دور آ گیا  زومی کی آنکھوں میں نمی تھی  پریشان مت ہو  تم کچھ دن یہاں رہو گے تو سب کچھ بھول جاؤ گے  ٹمی نے ایک ٹکڑا پنیر کا اسے دیا اور دوسرا پنیر کا ٹکڑا منہ میں ڈالتے ہوئے کہا  آج میں تمہیں پورے گھر کا چکر لگوا دوں گا  تم سب دیکھ لینا  پھر آہستہ آہستہ تم اپنے کھانے پینے کا خود انتظام کیا کرنا  اگلے دن ہی صبح ٹمی نے بے مروتی سے کہا تو زومی پریشان ہو گیا  اس نے سر جھٹکا اور روٹی کا ٹکڑا کھانے لگا جو صبح ہی صبح ٹمی کہیں سے لے کر آیا تھا  اس وقت سب سو رہے ہیں  یہ ہی بہترین وقت ہوتا ہے،جب ہم اپنے لئے کھانے کا انتظام کر سکتے ہیں  اپنے چھوٹے سے بل سے نکل کر ٹمی اسے انسانوں کے بڑے سے گھر میں لے آیا تھا  یہ ہے باورچی خانہ  یہاں آ کر ہمیں کھانا تلاش کرنا ہوتا ہے  بڑے سے باورچی خانے کو زومی نے حیرت سے دیکھا  اتنا بڑا  یہ کہہ کر زومی نے ہاتھ سے اشارہ کیا تو ہاتھ لگنے سے ایک پلیٹ نیچے گر گئی  یہ تو کچھ بھی نہیں  شہر کے اور بنگلوں کے باورچی خانے دیکھو گے نا تو بس  آہٹ کی آواز پہ ٹمی نے زومی کو چپ رہنے کا ارادہ کیا تو زومی سوچنے لگا کہ بول کون رہا تھا میں یا ٹمی  یہ لڑکی ہے،جس کا نام ستارہ ہے  یہ مجھ سے بہت ڈرتی ہے  امی یہیں سے آئی تھی آواز  ستارہ کی ڈری سہمی آواز اُبھری  اس چوہے نے تو ہم سب کی ناک میں دم کر رکھا ہے  جنگل میں تو ہم محنت کر کے آزادی سے اپنا رزق تلاش کرتے ہیں  اس طرح چوری چھپے نہیں  زومی نے کہا  وہ دونوں بھاگتے ہوئے بل میں پہنچے  محنت  وہ محنت کر کے بھی ایسا لذیذ کھانا تم لوگوں کو کبھی نہیں مل سکتا  ٹمی نے فخریہ انداز میں کہا  لیکن ہم جنگل میں آزادی کے ساتھ گھومتے ہیں  تمھیں اتنا ہی جنگل اچھا لگتا تھا تو تم یہاں آئے ہی کیوں  ٹمی نے زومی کو گھورتے ہوئے کہا  وہ  تم نے ہی تو کہا تھا کہ میں یہاں آ جاؤں  تم نے میری بات کیوں مانی  تم اتنے ہی نیک ہو تو اپنے ممی ڈیڈی کو بتائے بنا یہاں کیوں آئے  دکھ کے مارے زومی سے کچھ کہا نہ گیا  وہ ٹمی کی باتوں میں آ کر اپنے ممی ڈیڈی کو چھوڑ کر یہاں آیا تھا  اب وہ ہی اسے ایسا سلوک کر رہا تھا  یہ گھر میں اس کالے گندے چوہے کی آخری شام ہو گی  ستارہ نے ہاتھ میں پکڑی ہوئی تھیلی کو مضبوطی سے تھامتے ہوئے کہا  تھیلی میں سے پیلے رنگ کی کوئی کتاب نما چیز نکال کر ستارہ نے باورچی خانے کا رُخ کیا اور جگہ تلاش کرنے لگی  ستارہ نے کتاب نما چیز کھول کر ایک جگہ رکھ دی  میں نے تمھیں یہاں بُلا کر بہت بڑی غلطی کی  تم جیسے لوگ اُس خراب سے جنگل میں ہی ٹھیک رہتے ہو  اب میں کھانا لینے جا رہا ہوں  ٹمی نے غرور سے کہا اور بُل سے باہر چلا گیا  پانچ منٹ بعد ہی ٹمی کے چلانے کی آواز پہ زومی جلدی سے باورچی خانے کی جانب بھاگا  بچاؤ  بچاؤ مجھے  زومی  کتاب نما چیز پہ ٹمی چپکا ہوا تھا  اس کے ہاتھ اور پیر جیسے جم گئے تھے  وہ ہلنے کی کوشش کر رہا تھا،مگر ہل نہیں پا رہا تھا  یہ کیا ہے  ٹمی  کوشش کرو تم  ہلنے کی کوشش  زومی کی سمجھ میں نہیں آ رہا تھا کہ وہ کیا کرے اور کیا کہے  اس ہی وقت ستارہ کی خوشی سے بھرپور آواز ان دونوں کے کانوں سے ٹکڑائی  امی  ہم کامیاب ہو گئے  ایلفی والی کتاب کام کر گئی  چوہا چپک گیا  پیلے رنگ کی ایلفی لگی کتاب نما بورڈ اور اس پہ چپکا ٹمی کبھی زومی کو دیکھتا اور کبھی تالیاں بجاتی ہوئی ستارہ کو  اسے اب اپنی ہر وہ حرکت یاد آ رہی تھی جس کی وجہ سے ستارہ اور اس کے گھر والے پریشان ہوتے تھے  مجھے بچا لو زومی  التجائیہ نظروں سے ٹمی نے اس کی طرف دیکھتے ہوئے کہا  اس سے پہلے کہ زومی کوئی جواب دیتا  بلی کی آواز نے ان دونوں کو چونکا دیا  ستارہ نے ٹمی کو بورڈ سمیت اُٹھا کر بلی کے آگے رکھ دیا  زومی  مجھے معاف کر دینا،جنگل لوٹ جانا اور ہمیشہ والدین کی بات ماننا،کیونکہ ان سے زیادہ کوئی تمھارا مخلص نہیں ہو سکتا  ٹمی نے روتے ہوئے کہا اور اپنی آنکھیں بند کر لیں  بلی نے منہ پہ زبان پھیرتے ہوئے ایک ہی نوالے میں ٹمی کو کھا لیا  زومی آنکھ میں آنسو لئے اپنے ممی ڈیڈی سے معافی مانگنے کے لئے جلدی سے جنگل جانے کے لئے گھر سے نکل پڑا  
تنزیلہ احمد  گاؤں میں رحیم نامی کمہار کی بہت شہرت تھی  گاؤں کے ارد گرد دوسری آبادیوں کے لوگ رحیم کے بنائے گھڑے،تسلے،کونڈے،پیالے اور ہانڈیاں استعمال کرتے  رحیم کے ہاتھ سے بنے برتن خوبصورت ہونے کے ساتھ پائیدار بھی ہوتے ہیں  چکنے گھڑے میں رکھا پانی شدید گرمی میں بھی کئی دن تک ٹھنڈا اور ذائقے دار رہتا  اسی طرح ہانڈیاں بھی سال ہا سال چلتیں اور ان میں پکنے والے سالن بھی ذائقے میں لاجواب ہوتے  مٹی کی ہانڈی میں پکے ہوئے کھانے کا ذائقہ کسی دوسرے برتن میں پکنے والے کھانے سے یکسر مختلف ہوتا  رفتہ رفتہ رحیم کے برتنوں کی دھوم اور مانگ بڑھتی گئی  گاؤں میں بیدو نامی ایک اور کمہار بھی رہتا تھا  سرخ پہاڑیوں کے اس پار رہنے والا بیدو کمہار رحیم سے بغض رکھتا تھا اور کھلے عام اس سے ناپسندیدگی کا اظہار کرتا رہتا تھا  جاری ہے  اس کے ہاتھ کے بنے ہوئے برتن دیدہ زیب تو ہوتے،مگر انتہائی ناپائیدار،جن کے کنارے جلد جھڑ جاتے تھے  لوگ اس سے شوق سے برتن خریدتے،مگر کچھ دنوں میں ہی کرچیوں میں بٹ جاتے  اس بنا پر آہستہ آہستہ گاہک کم ہونے لگے اور بیدو کا کام ٹھپ ہوتا گیا  غصے میں بھرا وہ پیچ و تاب کھاتا رہتا کہ لوگ برتن احتیاط سے سنبھال نہیں پاتے تو بھلا اس میں میرا کیا قصور  میں تو محنت کرتا ہوں اور میرا کوئی قدردان ہی نہیں،جب کہ رحیم کے تو سب گرویدہ ہیں  گاؤں والے بیدو کے غصے اور بد زبانی کی وجہ سے بھی اس سے تعلق کم رکھتے تھے  رحیم بہت رحم دل،نیک اور عاجزانہ فطرت انسان تھا  وہ برتن بنانے کے لئے اونچی پہاڑی کے قریب میدان سے سرخ اور پیلے رنگ کی چکنی مٹی کے بورے بھر بھر کر لاتا  گھر آ کر مٹی کو خوب اچھی طرح چھان کر پہلے کنکر وغیرہ الگ کرتا  اس کے بعد مٹی کو تب تک چھلنی سے گزارتا جب تک صاف ستھری ملائم مٹی کا ڈھیر جمع نہ ہو جاتا  پھر وہ اللہ کا نام لے کر صاف پانی سے ملائم مٹی کو گوندھ کر،خوب اچھی طرح یکجان کرتا  گندھی ہوئی مٹی کو گھومتے ہوئے پہیے جسے چاک کہتے،اس پر چڑھاتا اور بڑے پیار اور توجہ سے مٹی کو مطلوبہ شکل میں ڈھال دیتا  تیار ہونے والے ہر اک برتن کو وہ احتیاط سے کھلے صحن میں دھوپ میں سوکھنے کے لئے رکھ دیتا اور آخر میں کچی مٹی کے برتن بھٹی میں رکھ کر پکا لیتا  جب سے بیدو کو پتا چلا تھا کہ رحیم کے برتن اب قریبی شہر میں بھی پہنچنے لگے ہیں تو وہ رحیم کی بڑھتی ہوئی شہرت سے بہت پریشان رہنے لگا تھا،اس لئے کام سے بیدو کا دل اچاٹ ہوتا گیا اور تھوڑا بہت جو کام کرتا،بے دلی سے کرتا  میں بھی تو وہیں سے مٹی لے کر آتا ہوں،جہاں سے رحیم لے کر آتا ہے  خوب گوندھ کر اسی طرح گھومتے پہیے پر رکھ کر مٹی کو برتنوں کی شکل دیتا ہوں،خوبصورت نقش و نگار بناتا ہوں،مگر میرے بنائے برتنوں میں وہ بات کیوں نہیں جو رحیم کے بنائے برتنوں میں ہے  یہ سوچ سوچ کر وہ کڑھتا رہتا  رحیم کے بنائے ہوئے برتن تواتر سے بکتے رہے  اتنا مشہور ہونے کے باوجود رحیم نے اپنے برتنوں کی نہ قیمتیں بڑھائیں نہ زیادہ کام سے کبھی جی چرایا  وہ اتنی ہی لگن اور محنت سے کام کرتا رہا تھا  ایک روز بیدو نے سوچا کہ میرا نقصان ہو رہا ہے کیوں نہ میں اپنے نقصان کا بدلہ رحیم سے لوں  یہ سوچ کر بیدو نے اک شام رحیم کے گھر کا رخ کیا  گھر کے وسیع و عریض صحن کے ایک حصے میں چاک اور بھٹی لگی ہوئی تھی اور اسی طرف کچے برتنوں کو قطار در قطار سوکھنے کے لئے رکھا گیا تھا  بیدو نے دیوار سے سر اُٹھا کر اندر جھانکا تو اسے کوئی نظر نہ آیا  اس نے پاس پڑا ایک پتھر اُٹھایا اور کچھ یوں نشانہ لینے کی ٹھانی کہ ایک ایک کر کے سبھی برتن ٹوٹتے جائیں  اس سے قبل کہ وہ پتھر اُچھالتا،نامعلوم کیسے اس کا پاؤں پھسلا اور وہ پیچھے کی طرف جا گرا  وہ رحیم کی محنت برباد کرنے آیا تھا،مگر چوٹ کھا کر واپس چلا گیا  یہ موسمِ سرما کا ایک روشن اور کھلا کھلا سا دن تھا  حسبِ معمول رحیم نے نرم ملائم گندھی ہوئی مٹی کو گھومتے ہوئے پہیے پر چڑھایا ہی تھا کہ اک فقیر صدا لگاتا ہوا اس کے گھر میں داخل ہوا اے اللہ کے بندے  پانی پلا دے بڑی پیاس لگی ہے  وہ رحیم کے بنائے برتنوں کے پاس آ کر بیٹھ گیا تھا  اسے دیکھ کر رحیم دھیرے سے مسکرایا،اپنے بیٹے کو پانی لانے کا کہا اور خود مٹی کو ہانڈی کی شکل میں ڈھالنے لگا  اس کی آنکھوں کی نرمی تھی اور جس پیار سے وہ برتن بنا رہا تھا،اس نے فقیر کو چونکنے پر مجبور کر دیا تھا  پیالے سے پانی پی کر فقیر کا دل خوش ہو گیا  کیسا میٹھا پانی تھا اور کتنا ہلکا پھلکا سا پیالہ تھا  یہ تم نے بنایا ہے نا  اس نے پٹخنے کے انداز میں مٹی کا پیالہ زمین پر رکھا،وہ پھر بھی سلامت رہا  فقیر نے کہا ایک وہ بیدو کمہار ہے جس کے بنائے برتن خوامخواہ ٹوٹتے رہتے ہیں،کھوکھلے اور پُھسپُھسے  سنا ہے بہت نکما ہے  مجھے لگتا ہے اسے ڈھنگ سے کام نہیں آتا  رحیم نے مسکراتے ہوئے جواب دیا نہیں  کسی کے بارے میں ایسا نہیں کہتے،وہ بھی اچھا کام کرتا ہے  اور پھر سے چاک کی طرف متوجہ ہو گیا  یہ دیکھ کر فقیر بہت حیران ہوا کہ اس نے بیدو کی بُرائی سن کر بھی بُرائی نہیں کی تھی  حالانکہ رحیم جانتا تھا کہ بیدو اس سے حسد کرتا اور اسے خوب بُرا بھلا کہتا رہتا ہے  ضرور تمہارے پاس کوئی جادوئی منتر ہے،اسی وجہ سے تمہارے برتن نہ جلدی ٹوٹتے ہیں نہ ان کی تاثیر خراب ہوتی ہے  زیرِ لب بڑبڑاتے ہوئے فقیر اپنی جگہ سے اُٹھا تو رحیم نے اسے غور سے دیکھتے ہوئے کہا جو چیز خلوصِ دل سے بنا کر احترام سے پیش کی جائے گی اس میں برکت ہوتی ہے  یہ سن کر فقیر ٹھٹک گیا  کیسی گہری بات اس نے بہت سادگی سے کہہ دی  مرے مرے قدم اُٹھاتا وہ جہاں سے آیا اُدھر کو لوٹ گیا  دن دھیرے دھیرے گزرتے رہے  رحیم کے برتنوں کی مانگ تو بڑھ رہی تھی،مگر اب لوگ بیدو اور اس کے بنائے برتنوں میں آنے والی تبدیلی کو دیکھ کر بھی حیران تھے  بیدو نے لوگوں سے خوامخواہ لڑنا جھگڑنا چھوڑ دیا تھا  کام میں اس کی توجہ اور خلوص قابل رشک حد تک بڑھ چکا تھا  وہی لوگ جو اس کی بد زبانی سے تنگ تھے،اب اس کے چہرے پر نظر آنے والی نرمی اور مسکراہٹ دیکھ کر چونک اُٹھتے  لوگوں کے دل بیدو کی طرف سے صاف ہوتے گئے اور دھیرے دھیرے سب اس کے ہاتھ کے بنے خوبصورت نقش و نگار سے سجے برتن خریدنے لگے  یہ بڑی حیرانی کی بات تھی کہ اب اس کے برتنوں کی عمر بڑھ گئی تھی  لوگوں کی شکایات دور ہو چکی تھیں  بیدو زندگی کا اک اہم راز جان گیا تھا،مگر یہ کوئی نہیں جانتا تھا کہ اس روز رحیم کے گھر میں فقیر کے روپ میں آنے والا دراصل بیدو تھا  
ثروت یعقوب  لاہور  شیخ ادریس احمد کا آج بزنس ٹور تھا  وہ جب بھی دوسرے شہر جاتے اپنے بچوں کو جیب خرچ کے علاوہ بھی کچھ پیسے دے کر جاتے  جب وہ واپس آتے تو اُن کی پسند کی کوئی نہ کوئی چیز ضرور ساتھ لاتے  اچھا بچو  اپنا خیال رکھنا یہ کہہ کر شیخ ادریس نے بریف کیس اُٹھایا اور چل پڑے  لطیف اُنہیں باہر گیٹ تک چھوڑنے آیا  لطیف یہ لو،مومنہ اور تم آپس میں بانٹ لینا شیخ ادریس احمد نے اپنی جیب سے چند نوٹ نکالے اور لطیف کی طرف بڑھائے  کیسا رہے گا اگر میں یہ سارے پیسے خود رکھ لوں اور مومنہ ادریس احمد کو نہ دوں اُسے کونسا پتہ چلے گا  شیطان لطیف کو اپنے جال میں پھنسا رہا تھا  سر علیم احمد اسلامیات کے استاد تھے،روزانہ سبق پڑھانے کے بعد ایک آیت یا حدیث سناتے تھے  جاری ہے  اُن کا انداز نہایت دلکش تھا  بچو  آج میں آپ کو ایسی آیت بتاؤنگا جسے ذہن میں لانے سے گناہوں سے بچنا آسان ہو گا،وہ تجسس بھرے انداز میں بولے اور لکھنا شروع کیا  ترجمہ اور تم جہاں کہیں ہو وہ تمہارے ساتھ ہے بیٹا چوری کرو گے،کوئی دیکھے نہ دیکھے اللہ دیکھ رہا ہے،جھوٹ بولو گے کسی کو پتا چلے نہ چلے اللہ تعالیٰ کو معلوم ہے،برے خیالات دل میں آئیں یاد رکھو اللہ تعالیٰ دل کے چھپے رازوں کو بھی جانتا ہے  وہ دھیمے انداز میں سمجھا رہے تھے  بچو جب بھی دل چاہے کہ یہ گناہ کر لوں،وہ کر لوں،میری نصیحت ہے کہ یہ آیت پڑھ لینا انشاء اللہ تعالیٰ اس گناہ کے کرنے کا خیال تک بھی دل میں نہیں رہے گا،یہ کہہ کر وہ کلاس سے چلے گئے  لطیف نے ایک فیصلہ کر لیا  وہ مومنہ ادریس احمد کے پاس آیا،مومنہ ادریس احمد رسالہ پڑھ رہی تھی  مومنہ ادریس احمد پاپا یہ پیسے دے کر گئے ہیں  میں کل سے سوچ رہی تھی کہ پاپا اس مرتبہ پیسے دینا کیوں بھول گئے ہیں  مومنہ حیرت سے کہنے لگی  لطیف کی پریشانی راحت میں بدل گئی  
نیما گل  موسم بڑا خوشگوار تھا  آسمان پہ ہلکے بادل چھائے ہوئے تھے  سورج کی کرنیں پہاڑوں کے درمیان بنے گلیشیئر کے پیچھے سے جھانکتی دلکش نظارہ پیش کر رہی تھیں  جیپ جب پھولوں سے سجے ہوئے چھوٹے سے کاٹیج کے سامنے رکی تو یاسر بے اختیار چلایا واہ بابا  یہ جگہ تو بہت اچھی ہے  ہاں  بابا نے ہنستے ہوئے بولے اور ڈرائیور سے سامان نکالنے کے لئے کہا  امی جان اور حدیبہ بھی جیپ سے اُتر آئیں اور خوبصورت نظارے دیکھنے لگیں  اِدھر کھانے کا کیا انتظام ہے خان بابا  صدیقی صاحب نے ڈرائیور سے پوچھا  خان بابا سامان اندر لے جاتے ہوئے بولے صاحب  آپ اندر چلیں،میں کھانا چائے سب بھجواتا ہوں  کاٹیج نما یہ چھوٹے چھوٹے سے گھر یہاں رہنے والے مقامی لوگوں کے ہیں  جاری ہے  خاص طور پر سیاحوں کے لئے ہی بنوا کے سستے داموں کرائے پہ دیتے ہیں  اس رقم سے ان کی سال بھر کی گزر بسر چلتی رہتی تھی  یہاں ٹھہرنے والے سیاحوں کے لئے ہلکا پھلکا کھانا اور چائے وغیرہ وہ اپنے گھر سے تیار کر کے ہی لاتے تھے  کیوں بھئی  کیسی لگی یہ جگہ  اب تو آپ لوگ خوش ہیں نا  صدیقی صاحب نے ہنستے ہوئے بچوں سے پوچھا  بہت اچھی جگہ ہے بابا  تیرہ سالہ حدیبہ خوشی سے چہکتے ہوئے بولی اتنا خوبصورت نظارہ ہے اور باہر سڑک کے دوسری طرف جھیل بھی ہے  مگر سڑک کے اُس طرف تو پہاڑ ہیں  یاسر بولا  نہیں جھیل بھی ہے،میں نے دیکھی  اچھا بھئی اب تم لوگ تھوڑی دیر آرام کر لو،سفر سے تھک کر آئے ہو،شام کو سیر پر چلیں گے  امی نے بچوں سے کہا  اس سال گرمیوں کی چھٹیوں میں یاسر نے امی ابو سے فرمائش کی کہ وہ اس بار کسی چھوٹے سے پہاڑی علاقے کی سیر کرنا چاہتا ہے  یاسر چھٹی جماعت کا طالب علم تھا اور ایک محنتی اور ہونہار بچہ تھا  بابا نے اس کی یہ فرمائش پوری کر دی اور وہ لوگ چند دن کی چھٹیاں منانے وادی ہنزہ کے چھوٹے،مگر خوبصورت سے گاؤں کی سیر کو آئے تھے  شام کو وہ لوگ آرام کر کے اُٹھے تو ایک مقامی شخص شام کی چائے اور بسکٹ وغیرہ لے کر ان کی خدمت کے لئے آ گیا  شاید اسی آدمی نے ان کو یہ گھر کرائے پر دیا تھا  اُس کے ساتھ آٹھ نو سال کا ایک چھوٹا بچہ بھی تھا،جو کھانے کی ٹرے اُٹھائے کھڑا تھا  یاسر نے بڑی دلچسپی سے اسے دیکھا،مگر اسے محسوس ہوا کہ بابا کے چہرے پہ اس بچے کو دیکھ کے ناگواری کے تاثرات چھا گئے تھے  انھوں نے بچے سے ٹرے بھی نہ لی،بلکہ گھورتے ہوئے اسے بس ٹرے رکھنے کا اشارہ کر دیا  یاسر کو دکھ ہوا  کیا اس کے بابا غریبوں کو پسند نہیں کرتے  اسے پہلی بار یہ احساس ہوا  یاسر نے بچے کی طرف دیکھا  وہ ایک سرخ و سفید رنگت والا ایک پیارا سا بچہ تھا جو معصومیت سے اسے دیکھتا چلا گیا  چلو یاسر  جھیل پہ چلتے ہیں  حدیبہ کی آواز پہ وہ چونکا اور تھوڑی ہی دیر میں وہ سب گھومنے باہر چلے گئے  دوسرے دن صبح وہی بچہ ناشتے کی ٹرے لے کر آیا تو صدیقی صاحب نے اس سے ٹرے لے کر کسی بہانے سے اسے باہر بھیج دیا  یاسر نے یہ دیکھا تو اس کا دل بہت دکھا  آخر وہ بھی تو اسی کی طرح ایک معصوم بچہ تھا  یاسر اُداسی سے سوچتا رہا  کچھ دیر بعد جب وہ،حدیبہ اور امی جان وادی کی طرف چہل قدمی کو نکلے تو یاسر کو وہی بچہ جاتا ہوا نظر آیا  یاسر بے اختیار اس کے پاس گیا  سنو  تمہارا نام کیا ہے  ارباب خان  نیلی نیلی آنکھیں جھپکتے وہ آہستگی سے بولا  پڑھتے ہو  یاسر نے پوچھا  نہیں،کوئی پڑھاتا نہیں  ارباب خان معصومیت سے بولا  تو پھر تم کیا کرتے ہو سارا دن  یاسر بیٹا آ جاؤ  امی کی آواز سن کر یاسر واپس پلٹا  اس کا دل چاہ رہا تھا کہ وہ ارباب خان کی کسی طرح مدد کرے  کچھ پیسے  یا پھر اس کے وہ کپڑے،جو اس نے کم ہی پہنے تھے  وہ سوچتا رہا  وہ لوگ واپس گھر آئے تو بابا ارباب خان کے والد سے باتیں کر رہے تھے  اتنے چھوٹے بچوں سے آپ کام کرواتے ہیں  ان کی تو ابھی اسکول جانے اور کھیلنے کودنے کی عمر ہے  صدیقی صاحب افسوس سے کہہ رہے تھے  بس جی  ہم مجبور ہیں صاحب  ہماری کمائی اتنی نہیں ہوتی کہ ہم بچوں کو پڑھا سکیں اور  صدیق صاحب بات کاٹ کر بولے میں آپ کے بچوں کی پڑھائی کے سارے اخراجات آپ کو دے رہا ہوں اور آپ اپنا رابطہ نمبر بھی مجھے دے دیں،تاکہ ان معصوم بچوں کی تعلیم میں کبھی رکاوٹ نہ آئے  آپ کی بہت مہربانی  ارباب کے والد نے تشکر سے کہا  یاسر کا چہرہ خوشی سے کھل اُٹھا اور وہ بے اختیار اپنے بابا کے گلے میں جھول گیا  بابا  آپ دنیا کے سب سے اچھے بابا ہیں  اس کی بات پہ سب بے اختیار مسکرا دیے  
عبیرہ طیب خان،کراچی  ایک بطخ اور ایک کوے کی دوستی ہو گئی  کوا بطخ کے پاس تالاب کے کنارے آتا اور دونوں مل کر خوب باتیں کرتے  ایک دن بطخ بہت اُداس تھی  کوے نے اس کی خیریت پوچھی تو وہ بولی میں اس طوطے کے بارے میں سوچ رہی تھی،جس نے مجھے آسمان سے نظر آنے والے مناظر سے آگاہ کیا  اب میں سوچ رہی ہوں کہ میں کتنی بد نصیب ہوں کہ اللہ نے مجھے بطخ بنایا  سمندر کی زندگی کوئی زندگی ہے  جاری ہے  کاش  میں بھی ایک طوطا ہوتی اور آسمان کی سیر کرتی  درختوں پر بیٹھتی  آہ کیا مزہ آتا  کوے نے بطخ کی یہ بات سنی تو کہنے لگا اللہ میاں نے کوئی چیز بے کار پیدا نہیں کی  تم ناشکری کیوں بن رہی ہو  پانی کی زندگی تو دیکھو،کیا مزے دار زندگی ہے  اگر آسمان سے زمین کا نظارہ دلکش،پُرکشش ہے تو تالاب کے اندر کے رہنے کا مزہ بھی کم نہیں ہے  بطخ نے کوے کی بات سنی تو اسے بُری لگی،مگر رات کو ٹھنڈے دل سے سوچا تو کوے کی بات اسے درست لگی  اس نے اللہ کا شکر ادا کیا کہ اُس نے مجھے ایک اچھا مشورہ دینے والا دوست دیا  
شعاع قاسم  مختلف گلیوں کا جائزہ لے کر وہ اس بڑے خالی پلاٹ پر آ کر رک گئی  یہ پلاٹ کافی عرصے سے مٹی اور کچرے کے ڈھیروں کا مرکز تھا  بڑے بڑے اونچے نیچے مٹی،پتھر،کوڑے کے ڈھیر اور کئی گڑھے جابجا نظر آ رہے تھے  اس نے پورے پلاٹ کا ایک جائزہ لیا یہ جگہ محفوظ رہے گی اس نے دل میں سوچا اور سب سے گہرے گڑھے میں آہستہ آہستہ نیچے اُترنے لگی  اندر گہرائی میں پہنچ کر اسے اطمینان ہو گیا کہ یہاں اس کے بچے حفاظت سے رہ سکیں  اب اسے جلدی جلدی کھدائی کر کے ایک کھوہ سی بنانی تھی اور اپنے بچوں کو دو گلی پار کھڑی پرانی گاڑی کے نیچے سے یہاں منتقل کرنا تھا  وہ ایک کُتیا تھی،جس کے چار خوبصورت اور ننھے منے بچے تھے  وہ بچے چند دن پہلے ہی پیدا ہوئے تھے،لیکن وہ جگہ انتہائی غیر محفوظ تھی  جاری ہے  ایک تو بڑے کتوں اور جنگلی بلیوں کا ڈر تھا،دوسرے گلی محلے کے شرارتی بچوں کا خوف بھی تھا  ان کے علاوہ وہاں سردی سے بچاؤ بھی ممکن نہ تھا،لہٰذا وہ ایک محفوظ و پُرسکون گوشے کی تلاش میں تھی  اس پلاٹ کے گہرے گڑھے میں بنائی گئی کھوہ سے بہتر جگہ اس کی نظر میں کوئی نہ تھی  کچھ دیر کھدائی کے بعد ایک چھوٹی سی غار نما کھوہ تیار تھی  اب اس نے نہایت چابک دستی سے ایک ایک کر کے اپنے چاروں بچے یہاں پہنچا دیے  بچے اپنی ماں سے لپٹ کر سکون محسوس کرنے لگے اور اس کی گود سے گرمی پا کر جلد ہی سو گئے  پھر وہ بھی سو گئی،کیونکہ کئی روز سے جاگی ہوئی تھی،تھکن سے بُرا حال تھا  دن بھر اسے کھانا تلاش کرنے کے لئے گلی گلی پھرنا پڑتا تھا،تاکہ اپنے بچوں کو دودھ بھی پلا سکے اور رات میں جاگ کر دوسرے کتوں سے بچوں کی جان بچانے کیلئے چوکیداری بھی کرنی پڑتی تھی  لیکن آج کی رات بہت آرام دہ اور بے خوفی کی تھی  صبح آنکھ کھلتے ہی چاروں بچوں کو اپنے سے لپٹا دیکھ کر اس کے چہرے پر اطمینان بھری مسکراہٹ پھیل گئی  رات بھر کی نیند کے بعد اب وہ چاق چوبند تھی  بچوں کو دودھ پلا کر اب وہ اپنے لئے کھانا تلاش کرنے کے لئے روانہ ہو گئی  آج اسے بچوں کی جانب سے کوئی ڈر و خوف نہیں تھا  کچھ ہڈیاں اور گوشت کے چھیچڑے اسے پلاٹ پر کچرے کے ڈھیر سے ہی مل گئے،لیکن وہ اس کو درکار توانائی کے لئے ناکافی تھے،لہٰذا مزید کی تلاش میں وہ مختلف گلیوں اور سڑکوں کی گشت پر روانہ ہو گئی،کیونکہ اسے صرف اپنا ہی نہیں،بلکہ اپنے چار بچوں کا پیٹ بھی بھرنا تھا  غذا کی تلاش میں اسے مختلف گلیوں میں گھومتے پھرتے کافی دیر ہو چکی تھی  دن کے دو پہر گزر چکے تھے  اب اسے بچوں کی فکر ستانے لگی  اس نے تیز تیز قدم اُٹھانے شروع کر دیے،لیکن جیسے ہی وہ پلاٹ کے نزدیک پہنچی اس کا دل اُچھل کر حلق میں آ گیا  جس پلاٹ پر صبح تک سناٹے کا راج تھا،اب وہاں کئی ٹرک،مزدور،سیمنٹ،بجری کے ڈھیر نظر آ رہے تھے  اس نے بھاگ کر اپنے گڑھے کی جانب جانا چاہا،لیکن قریب کھڑے ایک مزدور نے پتھر مار کر اسے دور بھگا دیا  اس نے زور زور سے بھونک کر احتجاج شروع کر دیا  اس کے بچے،وہ ننھی ننھی جان،وہاں تنہا پڑے تھے اور وہیں پر بھاری مشینیں اور انسان کھڑے تھے  اسی دوران کھدائی کرنے والی گاڑی کے اسٹارٹ ہونے کی آواز آئی  اس کی آنکھوں کے سامنے اندھیرا چھانے لگا  وہ لگاتار بھونکتے ہوئے گڑھے کی طرف دوبارہ دوڑی،مگر وہاں موجود مزدوروں نے اسے اپنے کام میں حائل ہوتا دیکھ کر پاس پڑا ہوا سریا اُٹھا لیا  اس سے قبل کہ وہ ان مزدوروں پر حملہ کر دیتی،اس نے دو بچوں کو تیزی سے اسی جانب آتے دیکھا  قریب آنے پر وہ ان کو پہچان گئی  یہ دونوں بھائی اسے ہمیشہ اچھے لگتے تھے  یہ دوسرے شرارتی بچوں کی طرح جانوروں کو تنگ بھی نہیں کرتے تھے  اگر کوئی بچہ ایسی شرارت کرنا چاہتا تو اس کو پیار سے منع کرتے،لیکن ان بھائیوں کا یہاں کیا کام  وہ سوچ میں پڑ گئی  انکل  انکل بڑا بچہ چلایا اور ایک جانب اشارہ کر کے بولا یہاں اس ٹیلے کے پیچھے کتے کے چار چھوٹے بچے رہتے ہیں  آپ کھدائی شروع کرنے سے پہلے پلیز انھیں کسی دوسری جگہ نکال کر رکھ دیں  بچوں کی بات سن کر اس کے دل کو قرار آ گیا  کون ہے بچہ تم  اور تم کو کیسے پتا چلا کہ اِدھر کتے کے بچے ہیں  ایک مزدور کوفت سے بولا  میں خضر اور یہ میرا چھوٹا بھائی نصر ہے  ہم وہاں سامنے والے گھر میں اوپری منزل پر رہتے ہیں  بڑے بچے نے پلاٹ کے دوسری جانب اپنے گھر کی طرف اشارہ کیا  انکل  ہم نے کل اپنی گیلری میں سے اس کو اپنے چار بچے یہاں لاتے ہوئے دیکھا تھا  چھوٹے نصر نے اپنی چار اُنگلیاں دکھاتے ہوئے کہا  مزدوروں نے یہ کہانی سن کر بے زاری سے ایک دوسرے کی جانب دیکھا  ٹرک ڈرائیور بھی دور سے چلایا او بھائی  کیا مسئلہ ہے  ہٹاؤ ان بچوں کو  انکل  ہم سچ کہہ رہے ہیں اور جب تک آپ اس کے چاروں بچوں کو باہر نہیں نکالیں گے تب تک ہم یہاں سے نہیں ہٹیں گے  وہ دونوں ڈٹ کر کھڑے ہو گئے  اس بحث کو سن کر کچھ فاصلے پر کھڑا ٹھیکے دار بھی اسی سمت چلا آیا او صادق  اِدھر آ  اس نے ایک مزدور کو آواز لگائی یہ جو پیچھے گڑھا ہے نا،اس میں اُتر کر دیکھ اگر وہاں کتے کے بچے ہیں،تو ان کو نکال کر باہر رکھ دے  ٹھیکے دار اپنے وقت کو مزید ضائع نہیں کرنا چاہتا تھا  مزدور لڑکے نے ڈرتے ڈرتے نیچے جھانک کر دیکھا  اندر ایک چھپی ہوئی کھوہ میں واقعی چار نومولود بچے موجود تھے  اس نے چاروں کو باری باری باہر نکالا  باقی مزدور بچوں کے دعوے کو سچ ہوتا دیکھ کر ایک طرف چلے گئے  بچوں کو قریب پڑی ایک ٹوٹی کھجور کی ٹوکری میں رکھ دیا  اسی دوران میں دونوں بھائیوں کی والدہ دور گیلری سے ساری کارروائی دیکھ رہی تھیں  انھوں نے اشارہ کر کے بچوں سے کہا کہ اس ٹوکری کو یہاں اپنی گرل لگی کیاری میں رکھ دیں،تاکہ یہ چاروں بچے اور ان کی ماں محفوظ رہ سکیں  دونوں بھائی خوشی خوشی اس ٹوکری کو سنبھال کر اپنی کیاری میں لے آئے  ان چار چھوٹے ننھے بچوں کی ماں نے خضر،نصر اور ان کی والدہ کو تشکر بھری نظروں سے دیکھا،جنہوں نے اپنے بچوں کو سکھایا تھا کہ اللہ کے نزدیک ہر جان دار اہم ہے خواہ وہ انسان ہو یا کوئی جانور اور ہم سے یومِ آخرت جانوروں کے ساتھ ظلمانہ یا غلط برتاؤ کی پوچھ گچھ ہو گی،لہٰذا جانور صرف جانور نہیں،بلکہ وہ جاندار بھی ہیں  
شاہ زیب احمد  گنگناتے ہوئے بھورا بندر ٹوکری میں پھل لئے گھر کی طرف واپس جا رہا تھا کہ راستے میں اسے نکما بندر مل گیا  واہ بھئی واہ  اچھی اچھی خوشبو والے تازہ تازہ پھل جمع کئے ہوئے ہیں آپ نے،یہ تو باہر سے ہی اتنے اچھے معلوم ہو رہے ہیں اندر سے ان کا ذائقہ کیسا شاندار ہو گا نکمے بندر نے پھلوں کی ٹوکری للچائی نظروں سے دیکھتے ہوئے کہا  ارے بھائی  بارشوں کے بعد تو جنگل میں ہر طرف پھل فروٹ تازہ ہیں،سارے جانور آج کل انہیں کھا رہے ہیں اور جان بنا رہے ہیں،لیکن تمہیں اتنی حیرت کیوں ہو رہی ہے اور تم اتنے کمزور کیوں ہو رہے ہو  بھورے بندر نے کہا  تمہارے سوال کا جواب اس میں ہے نکمے بندر نے اپنی ٹوکری سے پتے ہٹاتے ہوئے کہا  جاری ہے  ارے یہ کیا  تمہارے پاس سارے پھل خراب اور سڑے ہوئے ہیں،ان میں کوئی بھی تازہ نہیں ہے،اس کی کیا وجہ ہے  بھورے بندر نے حیرت سے سوال کیا  نکمے بندر نے جواب دیتے ہوئے کہا، دراصل میں نے درختوں پر چڑھنا چھوڑ دیا ہے،اوپر چڑھ کر میں خود کو تکلیف میں نہیں ڈالتا  پھر تم یہ سب کہاں سے جمع کرتے ہو  بھورے بندر نے پوچھا  نکمے بندر نے کہا،دوسرے جانوروں سے جو گر جاتے ہیں یا جنہیں وہ آدھا کھا کر چھوڑ دیتے ہیں انہیں اُٹھا لیتا ہوں،یا کسی سے مانگ کر رکھ لیتا ہوں،اس طرح میرا کام ہو جاتا ہے  اچھا  تو تم نے محنت کرنا چھوڑ دی ہے،اور بھکاری بن گئے ہو جو خراب اور دوسروں کے بچے کھچے اور پھینکے ہوئے پھل کھا رہے ہو  بھورے بندر نے افسوس سے کہا  میرے بھائی  دراصل مجھ سے محنت نہیں ہوتی،آپ چاہے اسے جو بھی نام دو،نکمے بندر نے کاہلی بتانے کے بعد پھل مانگتے ہوئے کہا،آپ کی ٹوکری تازہ پھلوں سے بھری ہوئی ہے،مجھے کچھ تازہ پھل دے جاؤ،تاکہ آج میں ان کو کھا سکوں،یہ مجھ پر آپ کا بڑا احسان ہو گا  اگر آج میں تمہیں مانگنے پر دے دوں تو میرا یہ احسان نہیں بلکہ ظلم ہو گا اور تمہاری مانگنے کی عادت پکی ہو جائے گی اور محنت سے تمہیں موت آنے لگے گی  تمہیں چاہئے محنت کرو اور دوسروں سے مانگنا چھوڑ دو یہ کہتے ہوئے بھورے بندر نے اپنی ٹوکری اُٹھائی اور بغیر کچھ دیئے وہاں سے چلا گیا  پیارے بچو  دوسروں سے مانگنے اور سوال کرنے کی عادت بُری ہے،اس کی وجہ سے انسان سُست اور کام چور بن جاتا ہے  ہمیں چاہئے کہ بھورے بندر کی طرح ایسے لوگوں کی بات نہ مان کر مانگنے کی بُری عادت سے جان چھڑانے میں ان کی مدد کریں  
حسیب الحسن مری،سکھر  گاؤں کی مسجد کے امام فرقان صاحب اپنے دوست دلاور صاحب سے باتیں کر رہے تھے  ان دنوں مسجد سے جوتیاں چوری ہونے کے واقعات تواتر سے ہو رہے تھے  فرقان صاحب نے کہا دیکھو میاں  جو خدا کے گھر کی جوتیاں چوری کرتا ہے تو اس کا صاف مطلب ہوا وہ خدا سے نہیں ڈرتا اور وہ لوگوں سے چھپ کر خدا کے گھر میں چوری کرتا ہے،کیونکہ وہ لوگوں کے ہاتھوں رسوا ہونے سے ڈرتا ہے  فرقان صاحب نے درمیان میں وقفہ لیا  دلاور صاحب ان کی باتوں پر غور کر رہے تھے  جاری ہے  فرقان صاحب دوبارہ بولے دنیا کا اُصول ہے جو جس سے ڈرتا ہے،اسے اسی سے ڈراؤ  یعنی چور لوگوں سے ڈرتا ہے خدا سے نہیں  تمہارا اور میرا بلکہ ہر مسلمان کا عقیدہ ہے کہ اللہ خوب دیکھنے والا ہے  ہمیں تو یہ سوچ کر ہی کہ اللہ ہر وقت ہمیں دیکھ رہا ہے،گناہوں کے قریب بھی نہ جائیں،لیکن افسوس کہ کچھ لوگوں کا معاملہ الگ ہے  اس معاملے کا میرے نزدیک تو یہی حل ہے کہ مسجد میں عین جوتوں کی جگہ ایک بینر لگا دیا جائے جس پر لکھا ہوا کیمرے کی آنکھ آپ کو دیکھ رہی ہے  چور آج چوری کرنے آیا تھا،لیکن اس کی نظر بینر پر پڑ گئی اور کیمرے کے ڈر سے بغیر جوتا چُرائے چلا گیا  
فاکحہ احمد،فیصل آباد  جیمز اور فرینک بھائی تھے  وہ کبھی اپنے والدین کی بات نہیں سنتے تھے  ان کے والدین ان کو بہت سمجھایا کرتے تھے کہ قصبے سے باہر کبھی نہ جانا،لیکن ایک دن وہ اپنے والدین کی نصیحت کو بُھلا کر گاؤں سے جنگل میں کھیلنے چلے گئے  وہاں ایک آدمی نے انھیں اکیلا دیکھا تو اغوا کر لیا  وہ انھیں ایک سمندری جہاز پر لے گیا اور جہاز ان کے ساحل سے دور جانے لگا  غور کرنے پر وہ آدمی انھیں جانا پہچانا سا لگا  اس آدمی نے جہاز پر ان سے خوب مزدوری کرائی  وہ دونوں بہت پریشان تھے  وہ ہر وقت اللہ تعالیٰ سے گھر جانے کے لئے دعا کرتے،لیکن اتنے دن گزرنے کے بعد بھی کوئی انھیں بچانے نہیں آیا  پھر ایک دن وہ سو کر اُٹھے تو انھیں ایک عجیب سی آواز سنائی دی  جاری ہے  وہ باہر آئے اور دیکھا کہ جہاز پر ان کے والدین موجود تھے  وہ دونوں بھاگ کر ان سے لپٹ گئے اور زور زور سے رونے لگے  تب انھیں اس بات کا علم ہوا کہ وہ آدمی تو ان کے قصبے کا ہی تھا  دراصل جب وہ گھر سے نکلے تو ان کے والد نے انھیں دیکھ لیا تھا  انھوں نے فوراً ولیم سے رابطہ کیا،جو ایک چھوٹے جہاز پر کام کرتا تھا  اسے ہدایت کر دی تھی کہ بچوں سے خوب کام لینا ہے  یہ سب ان کے والد کی تدبیر تھی،تاکہ ان کو سبق حاصل ہو  بچے یہ سب سن کر بہت حیران ہوئے  اُس دن کے بعد وہ اپنے والدین کی ہر بات پر عمل کرنے لگے  
بلال حسین  فاختہ،بھولُو بھیا  مجھے ناریل کے کچھ چھلکے دیجئے گا  بھولُو دُنبے کی ناریل شاپ جنگل میں بہت مشہور تھی سب ہی جانور اور پرندے گرمیوں میں یہیں آ کر ناریل کے ٹھنڈے پانی سے اپنی پیاس بجھاتے تھے  اس وقت بھی کافی جانور بھولُو کی شاپ پر اسٹرا لگائے ناریل پانی پینے میں مصروف تھے  فاختہ کی آواز پر شرارتی طوطے نے مُڑ کے اس کی طرف دیکھا اور طنز کرتے ہوئے کہا، کیا آج کھانے کو کچھ نہیں ملا جو ناریل کے چھلکے مانگنے آ گئیں  فاختہ نے بُرا منائے بغیر جواب دیا، ارے نہیں طوطے بھائی  کھانا تو کھا چکی ہوں،ان چھلکوں سے آہستہ آہستہ بال نکالوں گی،تاکہ اپنے لئے ایک اچھا سا گھر بنا سکوں  طوطے نے حیرانی سے پوچھا،خیریت  تمہیں بڑی فکر ہو رہی ہے نیا گھر بنانے کی  جاری ہے  فاختہ نے شرارتی طوطے کو سمجھاتے ہوئے کہا، ہاں بھائی  تمہیں تو پتا ہے اگلا موسم بارشوں کا ہے اور اوپر سے موسمیات والوں نے تیز بارشوں کی بھی پیشین گوئی کر رکھی ہے،تو بھلا اسی میں ہے کہ اپنے لئے مضبوط سا گھر بنا لوں،تاکہ آنے والے دنوں میں پریشانی نہ ہو،میری مانو تو تم بھی سیر سپاٹوں کو چھوڑو اور اپنا گھر بنانے میں لگ جاؤ،تاکہ اگلے مہینے تک ایک مضبوط سا گھر تیار ہو جائے  فاختہ بی بی  سردی اور بارش نے کون سا کل ہی آ جانا ہے  میری مانو  یہی تو دن ہیں گھومنے پھرنے اور مزے اُڑانے کے،باقی آگے تمہاری مرضی  یہ کہہ کر طوطا پھُر سے اُڑ گیا  آہ نادان بھائی فاختہ نے طوطے کی بیوقوفی پر افسوس کرتے ہوئے کہا اور اپنے کام میں لگ گئی  فاختہ اپنے گھر میں کمبل اوڑھے بیٹھی کہانیوں کی کتاب پڑھ رہی تھی جب اسے کسی کی آواز سنائی دی فاختہ بہن  فاختہ بہن  مجھے اپنے گھر میں جگہ دے دو،بہت تیز بارش ہو رہی ہے  فاختہ نے باہر آ کر دیکھا تو طوطا بارش میں بھیگا،ٹھنڈ کے مارے بُری طرح کانپ رہا تھا  فاختہ نے طوطے کو جھاڑ پلاتے ہوئے کہا، میں نے دن رات محنت کر کے گھر بنایا ہے،تمہیں جگہ دے دوں تو خود کہاں رہوں گی  تم گرمیوں کے موسم میں کہاں تھے  اپنے لئے گھر نہیں بنا سکتے تھے  طوطے نے مسکین سی صورت بناتے ہوئے کہا،مجھے بہت سردی لگ رہی ہے اور بارش ہے کہ رُکنے کا نام ہی نہیں لے رہی،اس طرح تو میں بیمار پڑ جاؤں گا  پلیز  میری مدد کرو  مگر فاختہ نے اس کی ایک نہ سُنی تم جا سکتے ہو کہتے ہوئے دروازہ بند کر دیا  فاختہ کا انکار سن کر طوطے کے تو اپنے ہی طوطے اُڑ گئے اور اسے پوری رات بارش میں کانپتے ہوئے ہی گزارنی پڑی  اب اس کو احساس ہو چکا تھا کہ یہ سب میری سُستی کا نتیجہ ہے  کاش  گھومنے پھرنے کے بجائے میں بھی گھونسلہ بنا لیتا  
شازیہ کاشف،نارتھ کراچی  گرمیوں کی چھٹیاں ہوتے ہی ابو نے تینوں بچوں کو خوش خبری سنائی کہ اس دفعہ کی چھٹیاں وہ اپنے آبائی گاؤں جا کر تمہارے دادا کے ساتھ منائیں گے  حسن،احمد اور عمر بہت خوش ہوئے،کیونکہ گاؤں جا کر جھیل پر سیر کرنے کا انھیں بہت شوق تھا  اگلے دن جھیل پر پہنچ کر وہ سب حیران رہ گئے،کیونکہ جھیل کا منظر ان کی سوچ کے برعکس تھا  جھیل کے اوپر جا بجا پلاسٹک کے شاپر،جوس کے خالی ڈبے اور پانی کی خالی بوتلیں تیر رہی تھیں  جھیل کے ارد گرد بھی کچھ ایسا ہی منظر نظر آ رہا تھا  ابو نے بچوں کے ساتھ مل کر صفائی کرنے کا فیصلہ کیا  حسن اور احمد بھاگ کر گاڑی میں گئے اور ان پھلوں کے خالی شاپر لے آئے جو وہ سیر پر کھانے کے لئے اپنے ساتھ لے کر آئے تھے  جاری ہے  بچوں نے شاپر میں جھیل کے ارد گرد جمع گندگی کے ڈھیر کو سمیٹنا شروع کر دیا  ابو نے جھیل میں موجود گندگی کو صاف کرنا شروع کیا  دوپہر ڈھلنے تک صفائی کا کام مکمل ہو گیا تھا  سب لوگ بہت تھک چکے تھے  کھانے سے فارغ ہو کر انھوں نے وہاں خوب لطف اُٹھایا  صاف ستھرا سبزہ اور جھیل کا چمکتا پانی ان کی تھکن اُتارنے کے لئے کافی تھا  وہ سب جب واپسی کے لئے روانہ ہونے لگے تو انھوں نے دیکھا کہ کچھ مینڈک خوشی سے اُچھلتے ٹر ٹر کر رہے ہیں  جیسے ان کا شکریہ ادا کر رہے ہوں  
شائستہ زریں  بندر میاں تو مشہور ہی اپنی نقالی اور شرارتوں کی وجہ سے تھے جس سے جنگل کے تمام جانور لطف اُٹھاتے لیکن بی لومڑی کو اُن کی یہ حرکت سخت ناگوار گزرتی تھی،کیونکہ اکثر و بیشتر وہ بندر میاں کی شرارت کا نشانہ بنتی تھیں  بات محض شرارت تک ہوتی تو کوئی بات نہ تھی،بندر میاں مذاق ہی مذاق میں بی لومڑی کی بے عزتی کر دیا کرتے تھے اور اپنی عزت تو سبھی کو پیاری ہوتی ہے  بی لومڑی نے تہیہ کر لیا تھا کہ وہ بندر میاں سے اپنی بے عزتی کا بدلہ ضرور لیں گی اور جلد ہی بی لومڑی کو موقع بھی مل گیا  ہوا یوں کہ بی لومڑی کو سخت بھوک لگ رہی تھی  انھوں نے چٹپٹی چاٹ بنائی جسے ندیدوں کی طرح جلدی جلدی کھا رہی تھیں،اپنی اُنگلیاں چاٹ چکیں تو پیالہ زبان سے چاٹنے لگیں  جاری ہے  بندر میاں جو اتفاقاً وہاں آ نکلے تھے،بڑے اشتیاق سے بی لومڑی کی ندیدی حرکتیں دیکھ رہے تھے اور وہ اس سے بے خبر مزے سے چٹخارے لیتی جا رہی تھیں اور کہتی جا رہی تھیں واہ مزہ آ گیا  کیا چاٹ بنائی ہے میں نے،واہ بی لومڑی واہ  بندر میاں اُس وقت تو خاموش تماشائی بنے بیٹھے رہے،لیکن کچھ ہی دیر بعد اُنہوں نے سارے جانوروں کو جمع کیا اور بی لومڑی کی وہ نقل اُتاری کہ ہنستے ہنستے سب کا بُرا حال ہو گیا  دل ہی دل میں بی لومڑی بھی بندر میاں کی فن کاری کا اعتراف کر رہی تھیں،لیکن بھرے مجمع میں اپنی بے عزتی اُنھیں بہت کھل رہی تھی  بی لومڑی نے اپنی بے عزتی کا بدلہ لینے کا پکا ارادہ کر لیا  اُن کی فطرت تھی جب تک انتقام نہ لے لیتیں اُن کو چین نہ پڑتا تھا  اور بالآخر وہ دن آ ہی گیا جب بی لومڑی نے بندر میاں سے اپنا بدلہ لے لیا  اُس روز موسم سخت گرم تھا،دھوپ بھی بہت تیز تھی،بندر میاں گرمی سے نڈھال برگد کے سائے میں مزے سے سو رہے تھے  اُنھیں یوں بے خبر سوتا دیکھ کر بی لومڑی کو اپنا انتقام یاد آ گیا  وہ دبے پاؤں بندر میاں کے نزدیک گئیں اور خار دار جھاڑی پہلے بندر میاں کے چہرے اور پھر کلائی پر زور سے مار کر پل بھر میں یہ جا،وہ جا  بی لومڑی اپنی چالاکی کی وجہ سے مشہور تھیں،اب یہ سوچ کر وہ بہت خوش تھیں کہ میں نے اپنا کام کر دکھایا اور کسی کو کانوں کان خبر تک نہ ہوئی،لیکن یہ اُن کی بھول تھی،کیونکہ بی لومڑی کے ستائے ہوئے ریچھ ماما اور بطخ خالہ نے بی لومڑی کی یہ حرکت اپنی آنکھوں سے دیکھ لی تھی  اب وہ بندر میاں سے جن کا چہرہ اور کلائی بُری طرح زخمی ہو گئے تھے،اُن کی تکلیف کی شدت محسوس کر کے نہ صرف ہمدردی کر رہے تھے،بلکہ جنگل کے بادشاہ شیر سے بی لومڑی کی شکایت کر کے انصاف کی درخواست پر اصرار بھی کر رہے تھے  پہلے تو بندر میاں نے انکار کر دیا اور پھر بطخ خالہ کے احساس دلانے پر کہ یہ خاموشی کل بی لومڑی کو اوروں پر ظلم کرنے پر اُکسائے گی بندر میاں نے جنگل کے بادشاہ سے انصاف طلب کرنے کا فیصلہ کر لیا  بندر میاں نے جب تمام ماجرا جنگل کے بادشاہ کو سُنایا تو اُنھوں نے فوراً تمام جانوروں کو دربار میں حاضری کا حکم دیا  تمام جانور بادشاہ کے دربار میں حاضر ہو گئے  بادشاہ سلامت انصاف کی کرسی پر بیٹھے تھے اور بندر میاں بی لومڑی کے ظلم کی داستان سُنا رہے تھے  ان کا زخمی چہرہ اور کلائی سے رستا ہوا خون بی لومڑی کے ظلم کی گواہی دے رہا تھا  بطخ خالہ اور ریچھ ماما نے بی لومڑی کے خلاف حلفیہ گواہی دی تھی  تمام جانور بی لومڑی کو لعنت ملامت کر رہے تھے  پہلے تو وہ انکار کرتی رہیں لیکن بندر میاں نے ثبوت پیش کر دیے  کوئی راہِ فرار نہ پا کر بالآخر بی لومڑی نے اقبالِ جرم کر ہی لیا  جنگل کے بادشاہ شیر نے اپنی گرجدار آواز میں فیصلہ سنایا کہ ایک ماہ تک جنگل کے تمام جانور بی لومڑی سے کوئی تعلق نہیں رکھیں گے اور شاہی دربار میں ہونے والے جشن میں بھی بی لومڑی شرکت نہیں کریں گی  یہ فیصلہ سنتے ہی بی لومڑی کے چہرے پر ہوائیاں اُڑنے لگیں  اُن کی آنکھیں بھر آئیں،جنگل کے اس سالانہ جشن کی تیاری تو وہ کئی ماہ پہلے سے کر رہی تھیں  بی لومڑی منہ بسورے،کبھی حسرت بھری نظروں سے اپنے ساتھیوں کو دیکھتیں جن کے ساتھ مل کر انھوں نے اس جشن کی تیاریاں کی تھیں اور کبھی بادشاہ سلامت پر التجا بھری نظر ڈالتیں  یہ منظر دیکھ کر بندر میاں نے اپنی تکلیف بھلا کر بی لومڑی کی نقل اُتاری  عادت سے مجبور جو تھے  پھر یہ عادت اُن کی پیدائشی بھی تو تھی  کیسے وہ اس سے چھٹکارا پاتے  تمام جانور ہنس رہے تھے  بندر میاں کی بے ساختہ اداکاری پر شیر بادشاہ بھی مسکرا دیے  اپنی بھد اُڑتے دیکھ کر بی لومڑی شرمندہ بھی ہوئیں اور اُداس بھی  بندر میاں کو وقتی طور پر غصہ تو آ گیا تھا لیکن اب اُنھیں افسوس ہو رہا تھا کیونکہ بی لومڑی کی کافی بے عزتی ہو چکی تھی  خود بندر میاں کو بھی اپنی غلطی کا احساس ہو رہا تھا کہ ایسی شرارت یا مذاق نہیں کرنا چاہیے جس سے کسی کی عزت خراب ہو یا کسی کی دل آزاری ہو  فطرتاً بندر میاں بہت رحم دل تھے  اُنھوں نے بادشاہ سے بی لومڑی کے لئے معافی کی درخواست کی تو اُن کی سفارش پر لومڑی کی سزا ختم کر دی گئی  بندر میاں کی رحم دلی اور درگزر سے کام لینے کا بی لومڑی پر ایسا اثر ہوا کہ اُس دن کے بعد سے انھوں نے کبھی بندر میاں کو کیا کسی کو بھی اپنی چالاکی سے نقصان نہیں پہنچایا  بی لومڑی نے بندر میاں سے معافی بھی مانگ لی تھی  اب انھوں نے انتقام سے ہاتھ کھینچ لیا تھا  دوسروں کو معاف کرنے اور درگزر سے کام لینے کا سبق بی لومڑی نے بندر میاں سے سیکھا تھا  
محمد احسن عرفان،کراچی  آج دانیال بہت خوش تھا،کیونکہ وہ پوری جماعت میں اول آیا تھا  اگلے دن جب وہ اسکول گیا تو اس کے ہم جماعت نوید نے تعریفی لہجے میں کہا واہ بھئی  دانی نے تو میدان ہی مار لیا  یہ سن کر دانیال نے غرور بھرے لہجے میں کہا ہاں اور کوئی میری برابری نہیں کر سکتا  وہاں موجود اس کے ساتھیوں کو یہ بات بُری لگی  رفتہ رفتہ وہ تکبر میں مبتلا ہو گیا  غرور کی وجہ سے دوستوں کو خاطر میں نہ لاتا  آہستہ آہستہ وہ اپنے دوست کھوتا جا رہا تھا  وقت گزرتا رہا اور سالانہ امتحانات قریب آ گئے  ایک دن وقفے کے دوران دانیال کلاس روم میں داخل ہوا تو ٹھٹک کر رک گیا  نوید اور احمد پڑھائی میں مشغول تھے  وہ تیزی سے آگے بڑھا اور ایک جھٹکے سے نوید کی کتاب بند کر دی اور بولا اتنی محنت مت کرو،اول تو میں ہی آؤں گا  جاری ہے  نوید اور احمد کو اس کی بدتمیزی پر غصہ تو آیا،لیکن انھوں نے مصلحت سے کام لیا اور خاموش رہے  امتحانات کے دوران دانیال کے پرچے تو اس کے خیال میں بہت اچھے ہوئے،لیکن اسے بے چینی تھی  وہ پوری طرح مطمئن نہیں تھا  سالانہ امتحانات کے نتائج کا اعلان ہو رہا تھا  سوم افضل،دوم احمد اور اول نوید آیا تھا  ان کے نمبر اتنے زیادہ تھے کہ ایک لمحے کے لئے دانیال چکرا ہی گیا  اول تو کیا دوم،سوم تک نہ آ سکا تھا  غرور کا سر نیچا ہو چکا تھا  
سعدیہ رضا،رحیم یار خان  یہ گرمیوں کا ایک خوشگوار دن تھا  ٹھنڈی ہوا چل رہی تھی  آسمان پر ہلکے ہلکے بادل چھائے ہوئے تھے  ایک کوا تالاب کے کنارے ایک پتھر پر بیٹھ گیا اور ٹھنڈی ہوا سے لطف اندوز ہونے لگا  تالاب میں موجود راج ہنس نے کوے کو دیکھا تو کوے کے پاس آ گیا  اس نے سلام دعا کے بعد پوچھا کہ تم آج کھوئے کھوئے سے لگ رہے ہو  کوے نے اُداسی سے کہا کہ میرا رنگ اتنا کالا ہے اور میری آواز بھی بہت بُری ہے  ہر کوئی مجھ سے نفرت کرتا ہے  راج ہنس نے کوے کو سمجھایا کہ سیرت،صورت سے زیادہ اہم ہے  راج ہنس نے کوے کو آسان طریقے سے سمجھانے کا فیصلہ کیا  اس نے کوے کو کہانی سنانا شروع کی  ایک جنگل میں کہیں سے طوطا آ گیا  جنگل کے پرندوں نے اس سے پہلے کوئی طوطا نہیں دیکھا تھا  جاری ہے  طوطا نہایت خوبصورت تھا اور اس کی آواز بھی بہت اچھی تھی  تمام پرندے طوطے کے ساتھ بیٹھا کرتے تھے اور خوشی محسوس کرتے تھے  نتیجہ یہ ہوا کہ طوطا مغرور ہو گیا  اس نے تمام پرندوں کے اُلٹے سیدھے نام رکھ دیے اور ان پر طنز کرنے لگا  جلد ہی سارے پرندے طوطے سے دور ہو گئے،کیونکہ جنگل میں ایک ہُد ہُد آیا تھا  وہ خوبصورت ہونے کے ساتھ ساتھ خوب سیرت بھی تھا  وہ دوسرے پرندوں کی مدد کر کے خوشی محسوس کرتا تھا  آہستہ آہستہ تمام پرندے طوطے سے دور ہو گئے اور ہُد ہُد سے دوستی کر لی  اسی وقت گوشی خرگوش لکڑیاں لے کر جاتا ہوا نظر آیا  کوے نے کہا گوشی بھائی  کہاں جا رہے ہو  گوشی نے کہا چھت کی مرمت کرنی ہے  کوا گوشی کی مدد کرنے اس کے ساتھ چلا گیا  کوے کو خوش دیکھ کر راج ہنس اطمینان محسوس کر رہا تھا  
مبشرہ خالد  خالہ نصیحت کے حقیقی نام سے بچوں میں کوئی واقف نہیں تھا  وہ محلے کے کونے والے گھر میں تنہا رہتی تھیں  میں چھے سال کا تھا جب والدہ نے مجھے ان کے پاس قرآن پاک پڑھنے کے لئے بھیجا تھا  میں انھیں باجی ہی کہتا تھا،مگر ان کے پاس پڑھنے والے بچے،بچیاں انھیں خالہ نصیحت کہتے ہیں  مجھے حیرانی ہوئی تھی کہ ایسا کیوں ہے،مگر پھر مجھ پر یہ راز کھل گیا کہ سب انھیں خالہ نصیحت کیوں کہتے ہیں  ایک دن مجھے خالہ کے گھر پہنچنے میں دیر ہو گئی میں نے دروازے پر جلدی جلدی جوتے اُتارے اور دروازہ کو دھکا دیتا ہوا اندر داخل ہوا،خالہ سامنے کھڑی تھیں  یہ جوتے تمہارے ہیں  انھوں نے پوچھا  جی  جی  جی  خالہ  میں نے اٹکتے ہوئے جواب دیا  جاری ہے  جوتے ایسے اُتارتے ہیں  جی  جی  خالہ میں کچھ سمجھا نہیں  جوتے سیدھے کر کے تمیز سے رکھو یہ کوئی طریقہ ہوا،ایک جوتا سیدھا ایک اُلٹا تم نے دروازہ بھی بدتمیزی سے کھولا تھا  جوتے سیدھے کر کے رکھو اور دروازہ تمیز سے کھول کر اندر آؤ  اس دن کے بعد سے آج تک میں جوتے سیدھے رکھتا ہوں اور دروازہ تمیز سے کھولتا ہوں  وہ اپنے گھر میں قائم مدرسے میں پڑھنے والی بچیوں کو دوپٹہ اوڑھنے کا طریقہ سیکھاتی تھیں کہتی تھیں کہ دوپٹہ اوڑھنا سیکھ جاؤ گی تو عزت سنبھالنا بھی سیکھ جاؤ گی  اگر کوئی غلطی سے پانی کھڑے ہو کر پی لیتا تھا،اس کی تو شامت ہی آ جاتی  پڑھنے والے بچے،بچیوں نے ان کا نام خالہ نصیحت رکھ دیا تھا  کئی بچے،بچیاں ان کی نصیحتوں سے چڑتے تھے  ایک دن اچانک خالہ کا انتقال ہو گیا  ان کے جنازے میں محلے کے وہ لڑکے جو ان کی نصیحتوں سے چڑتے تھے آج ان کے لئے رو رہے تھے  بابر روتے ہوئے کہہ رہا تھا میں تیسری جماعت میں فیل ہو گیا تھا  تعلیم چھوڑ دینا چاہتا تھا،مگر خالہ کے سمجھانے اور نصیحت کرنے پر میری عقل میں یہ بات آ گئی کہ فیل ہونا بُری بات نہیں ہے،تعلیم چھوڑ دینا بُری بات ہے  اگر وہ مجھے اس وقت نہ سمجھاتی تو میں آج کامیاب انجینئر نہ ہوتا  رافع کہہ رہا تھا میں گریبان کے بٹن نہ لگاتا تھا  خالہ کی نصیحت نے مجھے عادت ڈلوا دی  آج آفس میں سب سے خوش پوش اور تمیز دار انسان ہوں  میں سب کی باتیں سن کر صرف یہ سوچ رہا تھا کہ بچوں نے خالہ کا نام خالہ نصیحت رکھ دیا تھا  وہ چاہتی تو دلبرداشتہ ہو کر بچوں کی تربیت کرنا چھوڑ دیتی،مگر نہیں انھوں نے یہ ثابت کیا کہ مخالفت انھیں کی ہوتی ہے جو حق پر ہوتے ہیں اور حق پر ہونے والوں کو ڈٹے رہنا چاہیے  
سورج کی پہلی کرن زوبی خرگوش پر پڑی تو وہ جلدی سے اُٹھ بیٹھا، آج تو مجھے بہت سے کام کرنے ہیں  یہ خیال آتے ہی خرگوش نے بستر سے چھلانگ لگائی  اس نے سوچا کہ سب سے پہلے وہ ناشتے کا سامان لائے گا،پھر اپنے گھر کی صفائی کرے گا  کل صبح اس کی پیاری خالہ اس سے ملنے آنے والی تھیں  خالہ کافی دنوں بعد اس سے ملنے آ رہی تھی  زوبی نے خالہ کے لئے ایک اچھی سی دعوت کا اہتمام کیا  اس نے لال چھڑی ہاتھ میں لی،سر پر ہیٹ پہنا اور بازار کی طرف چل پڑا  پہلی دُکان لومڑ خالو کی تھی  اس نے وہاں سے گاجر اور سیب خریدے  یہ آج میرے کھانے کے لئے کافی ہوں گے  زوبی نے سوچا اور لومڑ خالو کو پیسے ادا کر کے گھر آ گیا  پہلے اس نے ناشتہ کیا  پھر گھر کو دھویا  جو چادریں میلی تھیں اُنہیں بدلا  جاری ہے  کام کرتے کرتے دوپہر کے کھانے کا وقت ہو گیا  اس نے کھانا کھایا  کافی کام نمٹ چکا تھا  بس اب اسے دعوت کا سامان لانا تھا  پہلے اسے پھول خریدنے تھے  وہ تیز تیز قدم اُٹھاتا جا رہا تھا کہ اچانک اس کے کانوں میں کراہنے کی آواز آئی  ارے  یہ کس کی آواز ہے  زوبی چونک اُٹھا  اس نے غور کیا اور بولا یہ آواز تو گیدڑ کے گھر سے آ رہی ہے  وہ فوراً گیدڑ کے گھر میں داخل ہوا  گیدڑ نانا اپنے پلنگ پر لیٹے ہوئے تھے  وہ ایک ہاتھ سے میز پر رکھا پانی کا گلاس لینے کی کوشش کر رہے تھے  زوبی نے فوراً آگے بڑھ کر گیدڑ کو پانی پلایا  انہیں اس وقت تیز بخار تھا  گیدڑ نے لرزتی آواز میں کچھ کھانے کو مانگا  زوبی خرگوش نے دل ہی دل میں اپنے آپ کی ملامت کی کہ پہلے کیوں نہ آ گیا  وقت تیزی سے گزر رہا تھا،لیکن زوبی گیدڑ کو اس حالت میں چھوڑ کر جا بھی نہیں سکتا تھا  اس نے کچن میں دیکھا  وہاں کچھ بھی نہیں تھا  وہ فوراً بازار سے گوشت لے کر آیا اور گیدڑ نانا کو کھلا دیا  اس کے بعد وہ ڈاکٹر کے پاس پہنچا  کافی وقت گزر گیا  دھوپ بھی بہت تیز تھی  بھالو کے کلینک پر مریضوں کا کافی ہجوم تھا  مجبوراً وہ قطار میں کھڑا اپنی باری آئی تو اس نے ڈاکٹر بھالو کو گیدڑ کی حالت کے بارے میں بتایا  ڈاکٹر بھالو نے کہا وہ سب مریضوں کو دیکھ لیں،پھر اس کے ساتھ چلیں گے  ساڑھے چار بج رہے تھے  آدھے گھنٹے بعد لومڑ خالو کی دکان بند ہونے والی تھی جہاں سے اُسے دعوت کا سامان خریدنا تھا  زوبی مایوس ہو گیا  جب وہ ڈاکٹر بھالو کے ساتھ گیدڑ نانا کے گھر پہنچا تو ان کی حالت بڑی خراب تھی  انہیں کھانسی بھی ہو رہی تھی  ڈاکٹر نے ان کا معائنہ کیا اور چند دوائیں لکھ دیں جو ظاہر ہے زوبی ہی کو لانی تھیں  اس نے گیدڑ کو دوا لا کر دی اور ایک خوراک کھلا بھی دی  گیڈر کی زبان اسے دعائیں دیتے نہ تھکتی تھی  زوبی کو بہت خوشی تھی کہ اس نے ایک مجبور اور بیمار کی مدد کی،مگر اُسے کل کی دعوت کے نہ ہونے کا بھی افسوس تھا،کیونکہ وہ سامان نہ لا سکا تھا  وہ کافی تھک چکا تھا  پھر وہ گھر کی طرف چل پڑا  گھر کے قریب پہنچ کر اس نے دیکھا کہ ایک بڑا سا بنڈل پڑا ہے جس کے اوپر خوبصورت پھولوں کا گلدستہ بھی رکھا تھا  وہ حیران تھا کہ پاس والے گھر سے پڑوسی خرگوش نکلا اور خط دیتے ہوئے بولا زوبی  تمہاری خالہ آئی تھیں  وہ بہت جلدی میں تھیں  یہ خط اور سامان دے گئی ہیں  زوبی نے خط لے کر پڑھنا شروع کیا  اس میں لکھا تھا پیارے زوبی  آج میں کافی دن بعد تمہارے گھر آئی اور تمہارے لئے تمہاری پسند کی سبزیاں اور پھل لائی ہوں  افسوس کہ تم سے ملاقات نہ ہو سکی  اس وقت میں جلدی میں ہوں  پھر کبھی آؤں گی  تمہاری خالہ  زوبی خوشی سے اُچھل پڑا  اسے اپنی خالہ پہلے ہی بہت پسند تھیں،مگر اب تو ان کی محبت اور بڑھ گئی،کیونکہ انہوں نے اس کا ایک بہت بڑا مسئلہ حل کر دیا تھا  واقعی کسی کی مدد کرنا رائیگاں نہیں جاتا  زوبی کو اس کی محنت اور خدمت کا صلہ مل گیا تھا  اس کی نظروں میں گیدڑ کا کمزور چہرہ گھومنے لگا جو اُسے دعائیں دیتے نہیں تھکتے تھے  
نازیہ آصف  پیارے بچو  پرانے وقتوں کی بات ہے ایک گاؤں سے تھوڑے فاصلے پہ ایک پرانا کنواں تھا  جس پہ بیلوں کی جوڑی کو جوت کر پانی نکالا جاتا،جو کھیتوں کی سیرابی کے علاوہ گاؤں کی خواتین کے کپڑے دھونے کے کام بھی آتا تھا  کبھی اس کنویں پہ بہت رونق ہوتی تھی  مگر اب بجلی سے چلنے والے ٹیوب ویلوں کے استعمال کے بعد یہ کنواں ویران پڑا تھا  گاؤں کے لوگ کبھی کبھار کچرا وغیرہ بھی اس میں ڈال جاتے،مٹی اور گھاس پھوس بھی اس میں پڑتے رہنے سے پانی کی تہہ کافی کم ہو چکی تھی،کنویں کے اندر کبھی تو آبی مخلوق کافی تھی  لیکن کچھ سالوں سے بارشیں کم ہونے کے باعث پانی آہستہ آہستہ کم ہوتا جا رہا تھا  جس سے آبی مخلوق میں بھی خاصی کمی ہو رہی تھی  کنویں کے دہانے پہ پھلاہی کا جھاڑی نما درخت پھیلا ہوا تھا،جس کی شاخیں کنویں کے اندر نیچے تک پہنچی ہوئی تھیں،جن میں مختلف پرندوں نے گھونسلے بنائے ہوئے تھے  جاری ہے  یہ پرندے صبح ہوتے ہی اُڑ جاتے اور شام ہوتے ہی اپنے گھونسلوں میں واپس لوٹتے  زندگی اچھی گزر رہی تھی کہ پانی کی کمی سے کنویں میں آبی مخلوق کی حالت رفتہ رفتہ بگڑنے لگی،کئی جانور مر گئے  کنویں سے باہر بھی حالات اتنے اچھے نہ تھے  خشک سالی سے اناج میں بہت کمی ہو رہی تھی  درختوں پہ پھل بھی پکنے سے پہلے ہی گر رہے تھے  انسان جانور سب پریشان ہو رہے تھے  تیز لو نے تو پانی کے تالاب،جوہڑ سب خشک کر دیے تھے  اب کنویں کے اندر اکلوتا مینڈک ہی رہ گیا تھا  جس کا نام سونی تھا  ایک شام اس نے بھی اچانک سے بولنا بند کر دیا تو گھونسلوں میں موجود پرندوں کو بہت پریشانی ہوئی  سب نے مینڈک کو آوازیں دیں سونی بھیا،سونی بھیا چپ کیوں ہو گئے،گاؤ نا،ہم آپ کی آواز سن رہے ہیں  مگر کوئی جواب نہ پا کر سب گھونسلوں سے باہر نکل آئے  پھلاہی کی سب سے اونچی شاخ پہ بیٹھے کوے تک بھی خبر پہنچ گئی  وہ بھی دوسرے پرندوں کے پاس آ بیٹھا،سب کی باتیں سن کر کوا بولا میں کنویں کے اندر جا کر پتہ کرتا ہوں تم لوگ پریشاں نہ ہو  کوا تھوڑی ہی دیر میں کنویں سے باہر آ گیا اور بتانے لگا کہ کنویں میں پانی ختم ہو جانے کی وجہ سے مینڈک سے بولا نہیں جا رہا اور اس کی طبیعت بھی ٹھیک نہیں  یہ سن کر سب پرندے سوچ میں پڑ گئے کہ اب کیا کیا جائے  طے پایا،کہ فوری طور پہ سب پرندے اُڑ کر جائیں اور قریبی تالاب سے اپنی چونچوں میں پانی بھر کر لائیں،تاکہ سونی بھیا کی جان بچائی جا سکے  سونی بھیا کو پانی پلایا گیا،تو ان کی جان میں جان آئی،مگر یہ کیا اگلی شام کو پھر وہی کچھ ہوا،سونی بھیا پھر بے ہوش ہونے لگے،تو ایک بار پھر سب پرندے جمع ہوئے  اب کے بار سونی بھیا کو پانی پلا کر سب اس مسلے کا مستقل حل نکالنے کے لئے مل بیٹھے  طوطے نے تجویز دی  سب پرندے شام گھونسلوں میں لوٹتے وقت اپنی چونچوں میں پانی لے آیا کریں گے  کوے نے کہا نہیں گرمی بہت زیادہ ہو رہی ہے اور شام تک سونی بھیا کا یہی حال ہوتا رہا تو ایک دن وہ چل بسیں گے  فاختہ کافی دیر سے چپ بیٹھی تھی  اس نے تجویز دی کہ سونی بھیا کو یہاں سے نکال کر قریبی تالاب میں پہنچا دیتے ہیں  کوے کی تجویز کو سب نے پسند کیا،مگر یہ کیسے ہو گا  اب ایک بار پھر سب پرندے سوچنے بیٹھے  اتنے میں سونی بھیا کی کمزور سی آواز اُبھری مجھے ادھر ہی پڑا رہنے دو دوستو  لگتا ہے اب میرے مرنے کا وقت آ گیا ہے  بلبل فوراً بولی نہیں دوست ہمت رکھو ہم تمہیں مرنے نہیں دیں گے  پھر چڑیا نے ایک تجویز دی جسے سنتے ہی سب عش عش کر اُٹھے،اور اگلے ہی دن اس تجویز پہ عمل شروع ہو گیا  اگلی شام جب پرندے واپس لوٹے تو سب کچھ نہ کچھ لے کر آئے،کوا کسی کچرے کے ڈھیر سے کچھ ماسک اُٹھا لایا جیسے چڑیا اور بلبل نے انھیں مضبوطی سے پھلاہی کی شاخوں کے ساتھ ایک جھولے کی شکل میں باندھ دیا  اگلا مرحلہ یہ تھا کہ سونی بھیا کسی طرح اُچھلتے ہوئے ان ماسک کے بنائے گئے جھولے تک جا پائیں  سونی بھیا جو پہلے بھوک اور پیاس سے بہت کمزور ہو چکے تھے اب بالکل ہی ہمت ہار بیٹھے تھے  دوستوں کے بہت اصرار پہ سونی نے ایک بار ہمت کر کے جو چھلانگ لگائی تو جھولے کے دوسری طرف جا گرے  اب تو گویا وہ بالکل ہی مرنے کے لئے تیار بیٹھے تھے  پھر سب نے مل کر سونی کو ہمت دلائی تو سونی بھیا جھولے پہ چڑھنے میں کامیاب ہو گئے اور پھر سب نے مل کر نعرہ بلند کیا سونی بھیا زندہ باد  اور جھولے کو اوپر کھینچ لیا  اب سونی بھیا کنویں کے کنارے اندھے منہ پڑے تھے  اور سورج غروب ہونے کو تھا اندھیرا ہونے سے پہلے سونی بھیا کو تالاب تک پہنچانا تھا  ایک بار پھر سونی بھیا کو ترغیب دلانے کی کوشش شروع ہوئی  تو ایک نئی مصیبت آن پڑی،کسی پرندے کو زمینی راستہ تو معلوم ہی نہ تھا تالاب تک کیسے پہنچتے  اب چیونٹیوں نے ہمت دکھائی  ان کا بل بھی پھلاہی کے تنے کے ساتھ تھا،اور وہ بھی گرمی سے تنگ آ کر بل سے باہر نکل کر بیٹھی ہوئی تھیں  انھوں نے فوراً کنویں سے تالاب تک ایک لمبی لائن بنا ڈالی  ایک ایک جلوس کی صورت میں سونی بھیا کو تالاب تک لے جایا جا رہا تھا  سونی بھیا درمیان میں تو دوسرے پرندے آس پاس بہت نیچے اُڑتے ہوئے نعرے لگا رہے تھے  سونی بھیا جست لگاؤ  اللہ میاں مینہ برساؤ  سونی بھیا جست لگاؤ  اللہ میاں مینہ برساؤ  سونی بھیا جست لگاؤ  سب کے ہمت دلانے پہ سونی بھیا بھی تالاب تک پہنچ گئے،اور پانی دیکھتے ہی اندر کود گئے  جی بھر کر پانی پیا،جان میں جان آئی تو پھر باہر آئے  سب پرندے دوست انھیں دیکھ کر بہت خوش ہوئے  سونی بھیا کہنے لگے  دوستو  آپ سب کا بہت شکریہ آپ کے ہمت دلانے پہ میں یہ بس کر سکا ورنہ میں تو کنویں کو ہی سمندر سمجھ بیٹھا تھا اور مرنے کے لئے بھی تیار تھا  آپ کی ہمت اور کوشش سے یہ سب ممکن ہوا  تب کوا بولا دوست مایوس نہیں ہوتے آخری دم تک لڑتے ہیں مدد کرنے والی اللہ پاک کی ذات ہوتی ہے وہ کوئی نہ کوئی راستہ نکال ہی دیتی ہے  
شاہ بہرام انصاری،ملتان  مما  مجھے آئس کریم لے کر دیں  میں نے آپ سے پہلے بھی کہا تھا ننھی عائشہ اپنی مما سے بار بار آئس کریم کھانے کی فرمائش کر رہی تھی  بیٹا  میں نے آپ سے کہا نا کہ بچے سردیوں میں آئس کریم نہیں کھاتے ورنہ وہ بیمار ہو جاتے ہیں  اُس کی مما اُسے کئی بار یہ الفاظ کہہ چکی تھیں لیکن اُس پر کوئی اثر نہیں ہوا  دراصل آج دوپہر کو سکول سے چھٹی کے بعد گھر واپس آتے ہوئے عائشہ نے آئس کریم بیچنے والے کو دیکھا تھا  آئس کریم اُس کی بہت پسندیدہ چیز تھی،تبھی اُس کے منہ میں پانی بھر آیا  اُس نے آئس کریم والے سے اُس کی قیمت پوچھی تو اُس نے پندرہ روپے بتائی  عائشہ نے آئس کریم خریدنے کیلئے جیب میں ہاتھ ڈالا تو صرف نو روپے باقی بچے تھے  جاری ہے  اُسے بہت غصہ آیا کہ مما اُسے اتنے کم پیسے کیوں دیتی ہیں حالانکہ وہ روزانہ پچاس روپے پاکٹ منی لیتی تھی  گھر آتے ہی اُس نے مما سے کہنا شروع کر دیا کہ اُسے آئس کریم لا کر دیں  مما نے اُس کو بہت سمجھایا کہ سردیوں میں آئس کریم نہیں کھانی چاہیے  تنگ آ کر انہوں نے کہا کہ اُس کے پاپا شام کو آفس سے واپسی پر آئس کریم لے آئیں گے  بڑی مشکل سے عائشہ راضی ہوئی  رات کو اُس کے پاپا نے فون پر بتایا کہ آفس میں کام بہت زیادہ ہے،اس لئے وہ آج گھر نہیں آ سکیں گے  عائشہ کو یہ پتا چلا تو اُس نے دوبارہ ضد شروع کر دی  آخر مما نے اپنے ملازم فضلو کو بلایا اور اُس کو مارکیٹ سے آئس کریم لانے بھیج دیا  عائشہ نے مزے لے لے کر آئس کریم کھائی اور پھر سو گئی صبح وہ اُٹھی تو اُس کے گلے میں شدید درد تھا اُس کے تو حلق سے آواز نہ نکل پا رہی تھی  ساتھ تیز بخار بھی ہو گیا تھا،اس وجہ سے وہ سکول بھی نہ جا سکی  تھوڑی دیر بعد پاپا گھر آئے تو مما نے اُنہیں ساری بات سے آگاہ کیا  وہ عائشہ کو لے کر ڈاکٹر کے پاس گئے اور دوا لے کر آئے  ڈاکٹر نے بتایا کہ ٹھنڈی شے کھانے کے باعث اُس کا گلا بیٹھ گیا تھا  شام تک ٹھیک ہو جائے گا  عائشہ نے گھر آ کر مما سے اپنی ہٹ دھرمی کی معافی مانگی اور کہا کہ میں آج کے بعد سردیوں میں آئس کریم کھانے کی ضد کبھی نہیں کروں گی  مما نے اسے معاف کرتے ہوئے پیار سے اپنی گود میں بٹھا لیا  ننھے ساتھیو  سردی میں آئس کریم اور دیگر ٹھنڈی اشیاء کھانے سے احتیاط کیجئے ورنہ خدانخواستہ بیمار پڑ گئے تو کڑوی دوائیاں کھانی ہو گی اور ہو سکتا ہے موٹی سی سوئی والے انجکشن کی تکلیف سے بھی دوچار ہونا پڑے اس لئے بے جا ضد کرنا اچھا نہیں ہوتا  
عاصمہ ثاقب  ایک تھی مانو بلی جو کسی کی چہیتی یا لاڈلی نہ تھی  اس نے شہر کے ایک کباڑ خانے میں آنکھ کھولی اور پھر اپنی ماں اور دوسرے بہن بھائیوں کے ساتھ مختلف جگہوں کی تبدیلی کے بعد ایک قصاب کی دکان کے پاس رہنے لگی  وہ ذرا بڑی ہوئی تو ایک دن اس کی بہن رانو بلی کو ایک بہت پیاری سی بچی ایک بڑی سی گاڑی میں بٹھا کر لے گئی اور اس کا بھائی خونخوار کتے کے ہاتھوں دنیا سے رخصت ہو گیا  وہ ذرا بڑی ہوئی تو اس کی ماں اسے چھوڑ کر چلی گئی  مانو بلی کئی بار اپنی ماں کے پاس گئی کہ شاید اسے پہچان لے لیکن وہ اسے ہمیشہ اجنبی بن کر ملتی اور مار پیٹ کر بھگا دیتی  مانو بلی نے بھی آہستہ آہستہ اپنی ماں کو بھلا دیا اور یوں ہی گلیوں میں آوارہ پھرنے لگی  جاری ہے  ایک دن اچانک اس نے اپنی بہن رانو بلی کو دیکھا جو ایک بہت بڑے سے لان میں گھاس پر بیٹھی دودھ پی رہی تھی  مانو بلی فوراً آگے بڑھی اور اسے پکارا لیکن اس نے بھی بہن کو پہچاننے سے انکار کر دیا اور اسے اپنے گھر سے نکال دیا  مانو بلی کا دل ٹوٹ گیا  وہ باہر نکلی تو ایک شریر بچے نے نشانہ لے کر ایک پتھر اسے دے مارا  پتھر اس کی ٹانگ پر لگا اور وہ لنگڑا کر گر پڑی  بچے کے ساتھی اس کے اس سنہری کارنامے پر قہقہے لگانے لگے  مانو بلی بڑی مشکل سے اُٹھی اور اپنی زخمی ٹانگ کے ساتھ بھاگ کھڑی ہوئی کہ کہیں باقی بچے بھی پتھر لے کر اس پر اپنا نشانہ نہ آزمانے لگیں  اسے انسانوں پر غصہ آنے لگا کہ وہ کس دیدہ دلیری سے ہم جیسے معصوم جانوروں پر ظلم کرتے ہیں اور انہیں کوئی کچھ نہیں کہتا  وہ اپنی زخمی ٹانگ کے ساتھ ایک گھر میں داخل ہوئی تو وہاں ایک مہربان بچی سے اس کا واسطہ پڑا جس کا نام زینب تھا  زینب کو اس کی حالت پر بہت ترس آیا  کچھ دیر بعد وہ اس کیلئے ایک پیالے میں دودھ لے آئی  مانو پہلے تو جھجکی اسے بھوک بھی زوروں کی لگی ہوئی تھی  مانو بلی نے تھوڑا سا دودھ پیا تو اس کی بھوک اور زیادہ جاگ اٹھی  اس نے جلد ہی سارا دودھ پی لیا اور لیٹ گئی  زینب اندر چلی گئی تو مانو بلی نے بھاگنے کا سوچا مگر اپنے اس نئے مہربان دوست کو چھوڑنے کو اس کا جی نہ چاہا  آخر زینب آئی تو اس کے ہاتھ میں مرہم پٹی تھی  مرہم پٹی ہونے کے بعد مانو بلی کو کچھ سکون ہوا تو وہ سو گئی  اگلے دن زینب اسے اپنے گھر کے اندر لے گئی  اس کے والدین بھی مانو بلی کو مہربان اور اچھے معلوم ہوئے،چنانچہ جلد ہی وہ اس گھر میں گھر کے ایک فرد کی طرح رہنے لگی  مانو بلی کا دل وہاں لگ گیا  ان سب کی مہربانیوں کا صلہ اس نے یہ دیا کہ اس گھر میں سے تمام چوہوں کو گھر چھوڑنے پر مجبور کر دیا  لال بیگ اور دوسرے کیڑے مکوڑے بھی اس نے ختم کر ڈالے  جب سے وہ اس گھر میں آئی تھی چوہوں کی جان پر بنی ہوئی تھی  ان کا کوئی حربہ کامیاب نہ ہوتا  مانو بلی جھٹ انہیں پکڑتی اور کھا جاتی  اچھا کھانا آرام اور سب کی توجہ ملنے لگی تو مانو بلی آہستہ آہستہ کام چور ہونے لگی  کھا پی کر وہ سارا دن اور رات سوتی رہتی  اکثر چوری چھپے دودھ بھی پی لیتی  کبھی دوسری چیزیں بھی چپکے سے ہڑپ کر جاتی  زیادہ کھانے کی وجہ سے مانو بلی بہت موٹی ہو گئی  چلنا پھر اس کے لئے دوبھر ہو گیا  ایک روز چوہوں نے باورچی خانے میں ہلا بولا تو مانو بلی ان کے پیچھے دوڑی،مگر جلد ہی تھک گئی  چوہے بھی مانو بلی کی کمزوری جان گئے تھے وہ ہر روز اِدھر اُدھر پھرتے اور مانو بلی انہیں پکڑ نہ پاتی کیونکہ وہ بہت موٹی ہو گئی تھی  دوڑنے سے اس کا سانس پھول جاتا اور وہ تھک جاتی  ایک دن اس نے گھر والوں کو کہتے سنا کہ مانو بلی کو واپس چھوڑ دینا چاہیے کیونکہ یہ کسی کام کی نہیں رہی  اتنا سن کر اس کے ہوش اُڑ گئے  اسے اپنا گلیوں میں پھرنا،شرارتی بچے کا پتھر مارنا اور غریبی کے دن یاد آ گئے  اسے انسانوں کی خود غرضی پر غصہ آیا لیکن قصور اس کا اپنا بھی تھا  چنانچہ اگلے دن سے اس نے زیادہ کھانا پینا چھوڑ دیا اور باقاعدگی سے روزانہ بھاگنا ورزش کرنا شروع کر دی  سستی کاہلی چھوڑ کر کام کو اپنا لیا اور پھر جلد ہی وہ دوبارہ چوہوں کے لئے خطرے کا نشان اور گھر والوں کی آنکھ کا تارا بن گئی  پیارے بچو  آپ بھی سستی چھوڑیں،دل لگا کر پڑھیں اور اپنے ماں باپ کی آنکھ کا تارا بنیں  
ساجد کمبوہ  یار اسد مجھے ٹویٹر کا اکاؤنٹ نہیں بنانا آتا،میری ہیلپ کرو وقار نے کہا  مجھے تو خود نہیں بنانا آتا،تمہاری ہیلپ کیا کروں  ارے جھوٹے کئی برس سے سمارٹ فون یوز کر رہا ہے،بہانا بازی نہیں چلے گی  میرے بھائی یقین کرو،مجھے ٹویٹر اکاؤٹ نہیں بنانا آتا،رہی بات سمارٹ فون کی تو یہ میری مجبوری ہے،مجھے ڈکشنری سے استفادہ کرنا ہوتا ہے،کچھ نوٹس دوستوں سے واٹس ایپ پر منگوانے پڑتے ہیں،میں تو فیس بک بھی یوز نہیں کرتا،ٹائم کا ضیاع ہے  یار فیس بک میں مزہ نہیں رہا  پہلے میسج پیکج سے کام چل جاتا تھا،تمام دوست فیس بک پر گئے اب فیس بک پر بھی مزہ نہیں رہا،آدھی سے زائد نیوز غلط ہوتی ہیں  جاری ہے  بھائی میری مانو یہ خرافات چھوڑو اور پڑھائی کی طرف توجہ دو،اب پہلے والا دور نہیں رہا کہ فلاں فلاں فیل اور باقی سب پاس  آج کل تو مقابلے کا دور ہے،ایک ایک نمبر سے میرٹ بنتا ہے،ایک نمبر کم ہے تو میرٹ  جب وقت آئے گا،پڑھ لیں گے،ابھی ششماہی ٹیسٹ ہوئے نہیں،تم نے نصیحتیں شروع کر دیں  میں شہباز سے بنوا لوں گا وقار نے کہا  بھائی بنوا لو مجھے کیا اعتراض ہے  مگر یاد رکھنا اب میری نائنتھ اور ٹینتھ میں بنتا ہے  ہزار سے نمبر کم ہوئے تو نہ پری میڈیکل نہ پری انجینئرنگ میں داخلہ ہو گا،پھر ساری عمر ٹویٹر پر  دراصل اس الیکشن میں ہماری پارٹی کو ہرایا گیا ہے  مجھے بہت غصہ ہے  فیس بک میں مزہ نہیں رہا  اس کی اکثر خبریں فیک ہونے کی وجہ سے جو کمنٹس کرتا ہوں اگلے دن مذاق بن جاتا ہے  شرمندگی ہوتی ہے  بھائی غصہ نہ کرو،تمہیں ان جھنجٹوں میں نہیں پڑنا چاہیے  وقار نے کہا یہ نصیحتیں اپنے پاس رکھو،تم سمجھتے ہو کہ اگر ٹویٹر پر اکاؤنٹ نہیں بناؤ گے تو میرا اکاؤنٹ نہیں بنے گا  اسد اور وقار ایک محلے میں رہتے تھے،نرسری سے لے کر نائنتھ تک ایک ساتھ آ رہے تھے  اسد کے والد نے سمارٹ فون اسے اس شرط پر لے کر دیا تھا کہ اس کا غلط استعمال نہیں کرے گا  صرف ڈکشنری یا واٹس ایپ پر کچھ شیئر کرنا مجبوری ہو گی تو کرے گا،یہ نہ ہو کہ موبائل ہر وقت ہاتھوں میں یا کانوں کے ساتھ لگا ہو،دوستوں سے گپ شپ ہو  اسد نے وعدہ کیا تھا اور وہ وعدہ نبھا بھی رہا تھا جس کی وجہ سے کلاس میں اس کی پوزیشن بہتر ہوئی تھی  جبکہ وقار کی پروگراس کئی درجے نیچے چلی گئی تھی  گھر میں،ٹیوشن اور کھیل کے میدان میں بھی موبائل استعمال کرتا تھا،کسی کام میں بھی توجہ نہ تھی  البتہ فیس بک میں کمنٹس کی وجہ سے خاصا معروف نام بن گیا تھا  گالی گلوچ،نت نئے کمنٹس کی وجہ سے ایک پارٹی کے لئے قابل قبول جبکہ دوسری پارٹی والے اکثر غلط ریمارکس دیتے تھے جو بعض اوقات باعث شرم بھی ہوتے تھے  یوں کئی ماہ سے یہ سلسلہ چل رہا تھا  اب وقار کو ٹویٹر پر جانے کی سوجھی اس نے شہباز سے اکاؤنٹ بنوا لیا  اب وہ بڑے بڑے اینکر،سیاستدانوں اور کوئی معروف ناموں سے سیاسی جنگ لڑ رہا تھا جس کی وجہ سے پڑھائی میں اس کی توجہ کم ہو رہی تھی جبکہ اسد بھرپور پڑھائی کر رہا تھا  ششماہی امتحانات میں اسد نے ٹاپ کیا جبکہ وقار بمشکل پاس ہوا  سر حبیب کو حیرت ہوئی کہ یہ کیسے ہوا  تحقیقات کیں تو پتہ چلا کہ وقار کی لاپرواہی،عدم توجہ،فیس بک اور ٹویٹر پر وابستگی نے یہ گل کھلائے ہیں،انہوں نے اسے سمجھانے کا فیصلہ کیا  اگلے روز باتوں باتوں میں انہوں نے ایک سوال کیا  پیارے بچو  آپ کے علم میں ہے کہ انسان نے سب سے زیادہ تجربات مینڈک،چوہے،مرغیوں اور بندر پر کئے ہیں  مینڈک کا آپریشن کیا،اس کے مطابق انسانوں پر تجربات کر کے بہت تحقیقات کیں  ہم بھی ایک تجربہ کرتے ہیں  ایک کھلے برتن میں پانی لیا،اس میں مینڈک ڈالا اس کے نیچے لیمپ یا چولہا جلا دیا  پانی آہستہ آہستہ گرم ہونے لگا،اس کے ٹمپریچر کے مطابق مینڈک بھی رنگ بدلنے لگا  مینڈک نے کئی رنگ بدلے،آخرکار ٹمپریچرز زیادہ ہونے کی وجہ سے وہ مر گیا  آپ بتاؤ مینڈک کیوں مرا  سر  میرا خیال ہے کہ مینڈک نے ٹمپریچر کا غلط اندازہ لگایا تھا  موسیٰ نے کہا  سر  اسے یقین تھا کہ وہ اس ٹمپریچر کا مقابلہ کر سکتا ہے مگر اس کا اندازہ غلط نکلا کہ وہ  سر حبیب نے کہا اس مینڈک کا حال اس نادان کی طرح ہے جو سمجھتا ہے کہ وہ وقت کا مقابلہ کر سکتا ہے  اسے خود پر اعتماد تھا کہ یہ ٹمپریچر کچھ نہیں ہے  اگر وہ وقت پر چھلانگ لگا دیتا تو اس کی جان بچ سکتی تھی  یہی حال ہمارے کچھ طلبہ کا ہے جو سمجھتے ہیں کہ ابھی بہت وقت پڑا ہے  اس کو احساس برتری یا حماقت سمجھ لو وہ بمشکل پاس ہوئے ہیں،جنہوں نے احساس کیا،وہ ٹاپ کر گئے  انہوں نے اپنے ٹیلنٹ کے مطابق تیاری کی جبکہ باقی دوستوں کے ساتھ اِدھر اُدھر فضول کاموں میں مصروف رہے  وقت کا درجہ حرارت بڑھتا گیا،وہ مینڈک کی طرح اپنی موت مر گئے،اگر اب بھی ندامت نہیں ہے تو وہ عمر بھر پچھتائیں گے  وقار ارداس کو اندازہ ہو گیا تھا کہ سر حبیب کا اشارہ کس طرح ہے اب وقار کو احساس ہوا کہ سر حبیب نے سچ کہا ہے،اس کے والدین اسے بڑی مشکل سے پڑھا رہے تھے  اس نے پڑھائی کی طرف توجہ دی مگر فیس بک اور ٹویٹر کا نشہ پوری طرح نہ اُتر سکا  جب بھی کوئی نیا واقعہ ہوتا،وہ پھر اینکرز،سیاستدانوں سے جنگ کرنے لگتا  نوماہی امتحان ہوئے،اسد نے حسب معمول ٹاپ کیا مگر وقار سیکنڈ ڈویژن ہی لے سکا  اسے مزید نصیحت کی ضرورت تھی  سر حبیب پڑھائی کے ساتھ ساتھ عام فہم تجربات،گفتگو سے بچوں کو کچھ نہ کچھ بتاتے رہتے تھے  ایک دن موڈ کچھ بہتر تھا تو انہوں نے بچوں سے کہا کہ قریب قریب آ گئے  انہوں نے حبیب سے ایک ٹشو پیپر نکالا  گلاس سے تھوڑا سا پانی میز پر گرایا اور ٹشو کا ایک کونہ پانی کے ساتھ لگا دیا  دیکھتے ہی دیکھتے پانی سارے ٹشو میں سرایت کر گیا جس سے ٹشو ہو گیا اور بیکار ہو گیا  انہوں نے کہا بچو  یہی حال اچھی اور بری صحبت کا ہے  آپ پر ڈیپنڈ کرتا ہے کہ آپ اچھی صحبت اختیار کرتے ہو یا بری  یہ پانی اور ٹشو دیکھ رہے ہو  یہ ویڈیو گیمز،موبائل گیمز،فیس بکس،ٹویٹر،واٹس ایپ ایک نشہ ہے  ایسے وقت میں ان کا استعمال فضول ہے اور ٹائم کا ضیاع ہے  اگر سمجھ جاؤ گے تو زندگی بن جائے گی ورنہ ساری عمر دھکے کھاتے رہو گے  یہ میسج پیکجز،فیس بک اور ٹویٹر وغیرہ نے آپ کو کچھ نہیں دینا  آج ایک سیاسی پارٹی کا عروج ہے،کل اور آ جائے گی،پرسوں تیسری پارٹی  آپ صرف اور صرف محنت سے پڑھیں  سب بچوں نے یہ باتیں پلے سے باندھ لیں  وقار نے سب کچھ چھوڑ دیا محنت کی اور نائنتھ میں میں پاس ہو گیا  بچو  آپ بھی محنت کریں  
شازیہ کاشف،کراچی  عثمان ایک بہت نیک اور رحم دل لڑکا تھا  اس کے پاس ایک پالتو بلی تھی،جس کا وہ بے حد خیال رکھتا تھا  بلی بھی عثمان سے بے حد پیار کرتی تھی  ایک دن عثمان گھر کے صحن میں موجود نیم کے درخت کی چھاؤں میں لیٹا آرام کر رہا تھا کہ اسے کسی پرندے کی سُریلی آواز آئی  اس آواز میں بہت مٹھاس تھی  پرندے کے چپ ہوتے ہی عثمان کی نگاہیں درخت پر بیٹھی نیلی چڑیا پر پڑیں  جو درخت کی ایک شاخ پر بنے گھونسلے میں رہتی تھی  اب روز اس کا معمول بن گیا  فرصت ملتے ہی اس کی نگاہیں ننھی چڑیا کو تلاش کرتیں  اس کی آواز سن کر عثمان کے لبوں پر مسکراہٹ آ جاتی تھی  عثمان کی دلچسپی چڑیا کی طرف ہوئی تو بلی کی طرف توجہ کم ہو گئی  اس لئے بلی چڑیا سے حسد کرنے لگی  جاری ہے  ایک دن جب عثمان گھر پر موجود نہیں تھا تو بلی درخت پر چڑھ گئی اور گھونسلے کی طرف چھلانگ لگائی  نیلی چڑیا بلی کا نوالہ بن گئی  چھلانگ لگانے کے نتیجے میں بلی کے ساتھ ساتھ گھونسلا بھی زمین پر آ گرا  عثمان گھر میں داخل ہوا تو اس نے چڑیا کا گھونسلا زمین پر گرا ہوا دیکھا اور بلی منہ پر لگے خون کو صاف کرنے میں مصروف تھی  عثمان ساری بات سمجھ گیا اور اپنا سر پکڑ کر درخت کے نیچے بیٹھ گیا  اس کی آنکھوں سے آنسو بہنے لگے  روتے ہوئے اس کے منہ سے بس یہی الفاظ نکلے میری پیاری بلی  تم نے ایسا کیوں کیا  
بشریٰ ناز ثاقب،کراچی  سورج غروب ہونے کے بعد ہر طرف سناٹا چھا گیا تھا  کسی بستی میں ایک عورت اپنے گھر کے دروازے پر پریشان بیٹھی تھی کہ ایک بزرگ کا وہاں سے گزر ہوا  انھوں نے اس عورت سے سبب پوچھا کہ کیا ہوا تو وہ عورت دکھی آواز میں بولی آپ میرا حال سن کر کیا کریں گے  بزرگ نے کہا تمہاری پریشانی کا کچھ حل تلاش کروں گا  وہ عورت بولی میرے شوہر کام کے سلسلے میں دوسرے شہر گئے ہوئے ہیں  ان کے جانے کے دو دن بعد ہمارے گھر میں چوری ہو گئی ہے  گھر کا سارا قیمتی سامان چلا گیا  ایک مصیبت گئی نہیں تھی کہ میرا بچہ گر گیا اور اس کا ہاتھ ٹوٹ گیا  شوہر سے رابطہ نہیں ہو رہا  گھر میں یہ مصیبت ہے  آپ بتائیں کیا کروں،کہاں سے لاؤں بیٹے کے علاج کے لئے پیسے  یہ کہہ کر وہ عورت رونے لگی  جاری ہے  وہ درویش بولے تُو اپنے بیٹے کو میرے پاس لے آ  عورت فوراً گئی کچھ دیر بعد اپنی گود میں ایک بچے کو لے کر آئی  بزرگ دونوں کو اپنے گھر لے گئے  بزرگ بچے کو لے کر ہسپتال چلے گئے  بزرگ کے گھر والوں نے بھی ان کو کوئی تکلیف نہ ہونے دی  بچہ کچھ دنوں بعد ٹھیک ہو گیا  وہ عورت خوشی سے رونے لگی  بزرگ سے کہا آپ نے میرے بچے کا علاج کروا دیا  آپ کا احسان میں کبھی نہیں بھولوں گی  بزرگ نے کہا بیٹا  تمہیں شاید یاد نہیں برسوں پہلے میں تمہاری بستی سے گزر رہا تھا  پیاس کے مارے بُرا حال تھا میں نے ایک گھر کا دروازہ کھٹکھٹایا  وہ گھر تمہارا تھا  تم نے مجھے پانی پلایا،کھانا کھلایا اور ہر طرح کا آرام پہنچایا  میں تمہارا یہ احسان نہیں بھولا  آج بھی اس کے لئے شکر گزار ہوں  عورت یہ سن کر بہت خوش ہوئی اور اپنے گھر واپس چلی گئی  شوہر گھر لوٹا تو اسے سب کچھ بتا دیا  شوہر بھی خوش ہو گیا اور بزرگ کا شکریہ ادا کرنے اس کے گھر چلا گیا  
حبیبہ شہزاد،لاہور  فرحان کے گھر کے قریب ایک پارک تھا،جہاں شام کو کھیلنے کے لئے بچے اکٹھے ہوتے تھے  وہیں اس نے ایک آدمی کو دیکھا جو لوگوں کو ان کی قسمت کا حال بتا رہا تھا  بہت سے لوگ اس سے اپنے مستقبل کے بارے میں پوچھ رہے تھے  فرحان نے پوچھا بڑے صاحب  میرے مستقبل میں کیا ہے  اس ادھیڑ عمر شخص نے اسے مسکرا کر دیکھا پھر اپنے طوطے کو زمین پر پڑے رنگ برنگے لفافوں کی طرف متوجہ کیا  طوطے نے اُن لفافوں میں سے ایک لفافہ اپنی چونچ سے اُٹھا کر اپنے مالک کو پکڑا دیا  اس شخص نے لفافہ کھولا اور فرحان سے کہا لڑکے  تمہارے آنے والے دن اچھے معلوم نہیں ہوتے  فرحان اس کی بات سن کر پریشان نہیں ہوا  ہاں حیران ضرور ہوا تھا،کیونکہ اسے یقین تھا کہ اللہ کے حکم سے آنے والے دن اس کے لئے اچھی خبر لائیں گے  جاری ہے  اس کے امتحانات کا نتیجہ آنے والا تھا اور اس نے امتحانات بھی بہت اچھے دیے تھے اور اسے پوری اُمید تھی کہ اس کے نمبر بھی اچھے آئیں گے  فرحان نے اس شخص کو اس کی فیس دی اور وہاں سے چلا گیا  اس نے گھر میں ساری بات بتائی  اس کی امی نے کہا یہ سب دھوکا دہی ہے اور لوگ ان پر بھروسا کر کے اپنے پیسے ضائع کر رہے ہیں  بس ہمیں اپنے آپ پر اور اللہ پر پورا بھروسا رکھنا چاہیے،کیونکہ صرف اللہ ہی جانتا ہے کہ آگے کیا ہونے والا ہے  فرحان کا جو اندازہ تھا،اس کے نمبر اس سے بھی بڑھ کر آئے تھے اور اس نے اپنی جماعت میں دوسری پوزیشن حاصل کی تھی  اسے یقین آ گیا تھا کہ طوطے کا پرچی اُٹھانا اور اُس شخص کا یہ بتانا کہ آگے کیا ہو گا،سراسر فراڈ تھا،کیونکہ اللہ کے سوا کسے معلوم کہ آگے کیا ہونے والا ہے  
روبینہ ناز  کراچی  ایک مرتبہ کا ذکر ہے کہ ایک کنویں میں بہت سے مینڈک رہتے تھے  اُن میں سے ایک مینڈک بہت بھدا اور بد صورت تھا  اُس کے ساتھی اُس کا مذاق اُڑاتے تھے  اُس وقت بھی سب اُس کا مذاق اُڑا رہے تھے تو اُسے بہت غصہ آیا  ہمیں دیکھ تو ایسے غصے سے رہے ہو جیسے ہمیں کھا جاؤ گے  ایک مینڈک نے کہا تو باقی سب ہنسنے لگے  میں تم سب کو دیکھ لوں گا  بد صورت مینڈک بولا  تو سب اُس کا مذاق اُڑاتے ہوئے خوراک کی تلاش میں کنویں سے باہر چلے گئے  اُن کے جانے کے بعد بھدا مینڈک سوچنے لگا کہ ان سے کیسے بدلہ لو  پھر وہ بھی کنویں سے باہر آ گیا  سامنے اُسے ایک سانپ نظر آیا تو مینڈک نے اُس سے کہا کیا تم میرے دوست بن سکتے ہو  کیا تمہیں یہ نہیں معلوم کہ سانپ مینڈک کو کھا جاتا ہے  سانپ نے اُس سے پوچھا  جاری ہے  مجھے معلوم ہے،لیکن اگر تم مجھ سے دوستی کر لو تو میں تمہیں ایسی جگہ لے جا سکتا ہوں  جہاں بہت سے مینڈک ہیں  بھدے مینڈک نے کہا  ٹھیک ہے تم مجھے وہاں لے چلو کہ تم مجھ سے دوستی کرنا چاہتے ہو  میں تم سے اس لئے دوستی کرنا چاہتا ہوں کیونکہ میں ان سب مینڈکوں سے بدلہ لینا چاہتا ہوں  جو ہر وقت میرا مذاق اُڑاتے ہیں  مینڈک نے سانپ کو بتایا تو سانپ نے جواب میں کہا  ٹھیک ہے دوست  چلو میں تمہارا بدلہ ضرور لوں گا  چنانچہ مینڈک سانپ کو اپنے ساتھ کنویں میں لے گیا  جہاں باقی مینڈک اُن دونوں کو دیکھ کر خوف زدہ ہو گئے  بہت اکڑتے تھے تم،سب میرا مذاق بھی اُڑاتے تھے  آج میرا یہ دوست تم سب کو کھا جائے گا  بھدے مینڈک کے کہتے ہی سانپ نے ایک ایک مینڈک کو ہڑپ کر لیا  اس کے بعد اُس نے بھدے مینڈک کو غصے سے دیکھا جو اُسے دوست سمجھ کر کنویں میں لایا تھا،پھر سانپ نے اُس سے کہا  اب میں تمہیں بھی کھا جاؤں گا  مگر ہم تو دوست ہیں بھدے مینڈک نے ڈرتے ڈرتے کہا  سانپ کسی کا دوست نہیں ہوتا،بے وقوف،اب میں تجھے بھی نہیں چھوڑوں گا  سانپ نے اپنی لمبی زبان باہر نکالتے ہوئے کہا  ایک منٹ رکو  اگر میں تمہارے لئے اور بہت سارے مینڈکوں کو یہاں لے آؤں تو  بھدا مینڈک بولا  نہیں تم اُن کو یہاں نہ لاؤ بلکہ میں تمہارے ساتھ جاؤں گا  سانپ بولا  اگر تم میرے ساتھ گئے تو وہ سب مینڈک ڈر کر بھاگ جائیں گے  میں اُنہیں کسی طرح بہلا پھسلا کے ادھر لے آتا ہوں  سانپ مان گیا تو مینڈک کنویں سے باہر نکلا اور جان بچا کر بھاگ گیا  اُس نے سوچ لیا تھا کہ آئندہ کسی سانپ سے دوستی کرنے کا سوچوں گا بھی نہیں کیونکہ دوستی فطرت دیکھ کر کرنی چاہئے  
روبینہ ناز،کراچی  کسی گاؤں میں فاطمہ نامی ایک بہت پیاری بچی رہتی تھی  ایک دن وہ سکول سے گھر پہنچی تو اس کی امی نے کہا بیٹا منہ ہاتھ دھو کر یونیفارم بدل لو میں تمہارے لئے کھانا لاتی ہوں  فاطمہ کھانا کھانے بیٹھی تو اُسے میاؤں میاؤں کی آواز سنائی دی  اُس نے اِدھر اُدھر دیکھا مگر کوئی نظر نہ آیا البتہ میاؤں میاؤں کی آوازیں تیز ہو گئیں  فاطمہ نے دروازہ کھولا تو کونے میں رکھے لکڑی کے کاٹھ کباڑ سے آوازیں آتی محسوس ہوئیں  وہ آگے بڑھی تو دیکھا کہ بلی کا ایک چھوٹا سا بچہ اپنی ماں کے ساتھ وہاں موجود ہے  فاطمہ نے اُسے گود میں اُٹھایا تو دیکھا کہ بلی کے بچے کی ٹانگ زخمی ہے  فاطمہ اندر سے دوا لائی اور بلی کے بچے کے زخم پر لگائی پھر پیالے میں دودھ لا کر اُس کے سامنے رکھا اور بلی کے بچے سے کہا تم پریشان مت ہونا میں تمہارے پاس ہی ہوں  جاری ہے  اتنے میں امی نے اسے آواز دی تو فاطمہ اندر چلی گئی  اگلے دن فاطمہ کی امی نے صبح اُسے سکول جانے کیلئے جگایا تو وہ اُٹھ کر ہاتھ منہ دھونے سے پہلے بلی کے بچے کو دیکھنے چلی گئی،وہ اب پہلے سے بہتر لگ رہا تھا  فاطمہ اسے دوا لگا کر سکول چلی گئی  سکول میں سارا دن فاطمہ اُس بچے کے بارے میں سوچتی رہی  گھر آتے ہی سب سے پہلے اُس نے بلی کے بچے کی خبر لی جو اپنی ماں کے ساتھ کھیل رہا تھا  فاطمہ کو دیکھتے ہی وہ فواً اُس کے پیروں سے لپٹ گیا جیسے اُس کا شکریہ ادا کر رہا ہو  فاطمہ نے اُسے گود میں لے کر پیار کیا اور چھوڑ دیا  جس طرح فاطمہ نے بلی کے بچے سے ہمدردی کا سلوک کیا،ہم سب کو بھی اسی طرح انسان اور جانور سب کے ساتھ رحمدلی سے رہنا چاہئے کیونکہ یہ بے زبان جانور بھی ہماری ہمدردی اور محبت کے مستحق ہیں  سیرت رسول صلی اللہ علیہ و آلہ و سلم کا مطالعہ کریں تو ہمیں معلوم ہو گا کہ آپ صلی اللہ علیہ و آلہ و سلم ان بے زبانوں پر رحم فرماتے اور اُمت کو بھی تلقین فرمائی کے پرندوں اور جانوروں کے ساتھ حُسن سلوک سے پیش آئیں  
عاقب جاوید  رنگا بھالو اپنی سستی کی وجہ سے جنگل بھر میں نالائق اور نکما مشہور تھا  جنگل کا قانون تھا کہ کوئی جانور کسی دوسرے جانور کا کھانا نہیں چرائے گا بلکہ خود محنت کرے گا لیکن اب بھلا رنگا کو یہ بات کون سمجھاتا  اُسے جس نے بھی سمجھایا،وہ سمجھا سمجھا کر تھک گیا وہ کبھی کسی کی مچھلیاں چُرا لیتا اور کبھی شہد کی مکھیوں کو بھگا کر اُن کا شہد ہڑپ کر جاتا  اپنی ان ہی حرکتوں کی وجہ سے وہ کئی بار پٹ بھی چکا تھا لیکن رنگا کو باز آنا تھا،نہ آیا  ایک دفعہ کا ذکر ہے  سردیوں کی ایک رات بھوک سے رنگا کا بُرا حال تھا کہ اچانک اُسے درخت پر بھن بھن کی آوازیں سنائی دیں  اس نے جب اوپر نظر اٹھائی تو اُسے شہد کا چھتا نظر آیا  اب تو رنگا کے منہ میں پانی بھر آیا،اس نے چھلانگ لگائی اور درخت پر چڑھ گیا  جاری ہے  شہد کی مکھیوں نے جب رنگا کو دیکھا تو وہ ڈر گئیں  شہد کی مکھیوں کی ایک رانی ہوتی ہے،تمام مکھیاں اپنی رانی کی بات مانتی ہیں،رانی نے بھالو سے کہا کہ وہ سارا شہد نہ لے جائے بلکہ جتنی اس کی بھوک ہے،صرف اتنا شہد لے لے  وہ چاہتا تو وہ شہد کا سارا چھتا لے جاتا لیکن اس وقت وہ مکھیوں سے لڑنے کے موڈ میں نہیں تھا،اسے معلوم تھا کہ شہد کی مکھیوں کا ڈنگ بہت خطرناک ہوتا ہے  رنگا نے چالاکی سے کہا، ایک شرط پر ایسا کروں گا ، مجھے جب بھی بھوک لگے گی،شہد دیا جائے گا  رانی نے اس وقت چھتا بچانے کے لئے ہامی بھر لی لیکن بعد میں رانی کو اندازہ ہوا کہ رنگا اُن کی محنت مفت میں ہڑپ کرنا چاہتا ہے  کچھ دن تک یونہی ہوتا رہا  رنگا نے ایک بڑا مرتبان چرا لیا تھا،شہد کی مکھیاں روزانہ شہد مرتبان میں ڈالتی رہیں اور رنگا مزے سے مفت کا شہد کھانے لگا  مفت کا کھانے میں اسے مزا آنے لگا  جب کبھی شہد کم ملتا یا دیر سے ملتا،رنگا بھالو زور زور سے چیخیں مار کر درخت کو ہلا کر رانی کو ڈراتا  رانی نے بھالو کی اس بدمعاشی سے تنگ آ کر ایک دن تمام مکھیوں کو جمع کیا اور کہا رنگا کی بدمعاشی روز بروز بڑھ رہی ہے  وہ ہم سے زبردستی ہمارا کھانا لے جاتا ہے اور خود سارا دن کاہلوں کی طرح پڑا رہتا ہے  جو جانور ایسا کرتا ہے وہ جنگل والوں کے لئے بدنما داغ ہے  ہمیں اسے سبق سکھانا چاہیے  مکھیوں نے بھن بھن کی آوازیں نکال کر رانی کا ساتھ دینے کا اعلان کیا  فیصلہ ہوا کہ دوپہر میں رنگا پر ایک ساتھ حملہ کیا جائے گا  رانی نے اس موقع پر دیگر جانوروں سے رابطہ کر کے مدد کی درخواست کی  بندر بھی رنگا سے بہت تنگ تھے،کیونکہ وہ ان کے کیلے کھا جاتا تھا،بندروں نے بھی رانی کا ساتھ دینے کا اعلان کر دیا  دوپہر کے وقت رنگا شہد ملنے کا انتظار کر رہا تھا لیکن اب تک ایک مکھی بھی شہد لے کر نہیں آئی تھی  اسے غصہ آنے لگا  رنگا غصے سے چیخا جیسے آج وہ درخت ہی گرا دے گا،اچانک اُسے ایک مکھی آتی دکھائی دی  رنگا اُسے بُرا بھلا کہنے لگا میں تم سب کو رانی سمیت مار ڈالوں گا  رنگا  اب بہت ہو چکا  تمہیں اس بدمعاشی سے باز آنا ہو گا  رانی کی آواز آئی  تمہاری یہ جرات مجھے سمجھاؤ،میں تمہیں ابھی بتاتا ہوں،کہاں ہو تم سامنے آؤ ڈرپوک رانی ابھی اس نے کہا ہی تھا کہ اسے بہت ساری شہد کی مکھیوں کا شور سنائی دیا  اُف  یہ کیا کرنے لگے ہیں  رنگ کہتے ہوئے پیچھے ہٹنے لگا تو اس کا پیر پھسلا اور وہ درخت سے نیچے گر گیا  شہد کی مکھیوں نے اس پر حملہ کر دیا تھا  اُف  آئی  میں مر گیا  آئندہ نہیں کروں گا  اُف بچاؤ کوئی مجھے  رنگا بھالو چیختے ہوئے بولا  لیکن اب کوئی بچانے والا نہیں تھا  دوسری طرف بندروں نے بھی ناریل توڑ توڑ کر مارنا شروع کر دیے تھے،دو ناریل ہی بھالو کو لگے،جس سے اس کا سر پھٹ گیا اور وہ درد سے کراہتے ہوئے بھاگ گیا  ایسا بھاگا کہ پھر کبھی کسی کو نظر ہی نہیں آیا  پتا نہیں وہ کہاں گیا،کوئی کہتا ہے کہ اس کے سر سے خون بہنے کی وجہ سے وہ مر گیا،کوئی کہتا کہ وہ پہاڑوں میں رہنے لگا ہے لیکن حقیقت کیا ہے،آج تک کسی کو معلوم نہیں ہو سکا لیکن مکھیوں کی اُس سے جان چھوٹ گئی  
ساجد کمبوہ  زینب پڑھائی کے ساتھ ساتھ لڑائی میں بھی تیز تھی  عید آنے والی تھی سب اپنے اپنے گھر کی صفائی کر رہے تھے  امی نے زینب کو بھی گھر کی صفائی میں ہاتھ بٹانے کا کہا مگر وہ گھر کی صفائی کیا کرنے لگی  سارا گھر سر پر اُٹھا لیا،یہ ریپر کس نے پھینکا ہے  یہ جوتے لے کر کون گیا ہے  یہ صوفے کی گدی ٹیڑھی کیوں ہے  یہ بستر کی چادر ادھر کیوں ہے  یہ تکیہ ادھر کیوں ہے  جوتے ایک لائن میں رکھو،اس کے والد اس کی عادت سے بہت پریشان ہوئیں  اسے سمجھانے لگیں کہ بیٹی یہ عادت تو نہیں ٹھیک  وہ اکثر چھوٹے بھائی اور بہنوں پر بھی ہاتھ اُٹھاتی تھی  والدین کہیں گئے ہوتے تو گھر پر اس کی حکمرانی ہوتی،ٹی وی کا ریموٹ کنٹرول اور بچوں کا کنٹرول اس کے ہاتھ میں ہوتا  جاری ہے  بچے اس کی شکایتیں کرتے تھے کیا اور اس کی پٹائی سے ڈرتے تھے  ایک دن اس کے والد نے اسے سمجھانے کا سوچا  زینب کو بلایا اسے کہا کہ گھر میں کہیں جالا ہو تو اسے نہ ہٹایا جائے اسے صاف نہ کیا جائے  زینب نے کچھ دن کے بعد بتایا کہ فلاں کونے میں مکڑی جالا بن رہی ہے اس کے والد نے کہا کہ وہ روز اسے دیکھتی رہے  جب جالا مکمل ہو جائے تو اسے بتایا جائے  کچھ دنوں کے بعد جالا مکمل ہو گیا  اگلے دوچار دن میں ایک مکھی پھنس کر جان سے ہاتھ دھو بیٹھی تھی  اس کے والد نے زینب کو سامنے بٹھایا اور کہا  دیکھو بیٹی  مکڑی نے جب جالا بننے کے لئے پہلی تار شروع کی،اس کی کوئی اہمیت نہیں تھی تم نے خود دیکھا کہ روز روز تار سے ایک جالا بن گیا اتنا مضبوط ہو گیا کہ ایک طاقتور مکھی اس میں پھنس کر اپنی جان سے ہاتھ دھو بیٹھی  اب مکڑی اسے مزے سے کھائے گی  بالکل یہی حال انسانی عادات کا ہے  شروع شروع میں محسوس نہیں ہوتیں،مگر آہستہ آہستہ پختہ ہو جاتی ہیں  یوں انسان اپنے گرد جالا بنتا جاتا ہے  اور مکھی کی طرح پھنس جاتا ہے  پیاری بیٹی  یہ روز روز کی عادت انسان کی فطرت بن جاتی ہے اور فطرت کبھی بدلا نہیں کرتی  پیاری بیٹی  دنیا میں ایک دوسرے کو برداشت کرنا ہی زندگی ہے،زینب کی سمجھ میں یہ باتیں آ گئیں  اس نے وعدہ کیا کہ وہ آئندہ ایسا رویہ نہیں اپنائے گی  پیارے ساتھیو  ہمیں چاہیے کہ اچھی عادتیں اپنائیں جو مستقبل میں ہمارے کام آ سکیں  
روبینہ ناز  گاؤں کے دو نوجوان بہتر روزگار کی تلاش میں کسی بڑے شہر کی طرف نکل پڑے  کافی فاصلہ طے کرنے کے بعد وہ کچھ سستانے کو ایک درخت کے پاس بیٹھ گئے انہیں بیٹھے ہوئے کچھ ہی دیر گزری تھی کہ ایک اجنبی ان کے پاس آیا اور بیٹھنے کی اجازت مانگی تو دونوں نے دے دی  باتوں ہی باتوں میں اس اجنبی نے کہا غربت کا مارا ہوں اور روزگار کی تلاش میں نکلا ہوں  ان دونوں نے بھی ایسا ہی کہا،پھر وہ تینوں مل کر انجان راستے کی طرف چل پڑے  جب تھک گئے تو آرام کرنے کے لئے لیٹ گئے  اچانک ان کی نظر چمکتی ہوئی اینٹوں پر پڑی،قریب جا کر دیکھا تو وہ سونے کی اینٹیں تھیں  بہت خوش ہوئے ایک نے کہا بھوک لگی ہے  کچھ کھا لیں،پھر ان کو تقسیم کرتے ہیں  اجنبی بولا میں جا کر لے آتا ہوں  جاری ہے  یہ کہہ کر چل پڑا اس کے جانے کے بعد دونوں کی نیت میں کھوٹ آ گیا  انہوں نے سوچا ان پر صرف ہمارا حق ہے  ایسا کرتے ہیں کہ اسے مار ڈالتے ہیں  نہ رہے گا بانس نہ بجے گی بانسری  دونوں اس بات پر متفق ہو گئے اور اس کا انتظار کرنے لگے ادھر وہ اجنبی جنگل سے نکل کر ایک قصبے میں گیا اور وہاں سے کھانا لیا  اسی دوران اس کے ذہن میں خیال آیا کہ اگر اس کھانے میں زہر ملا کر دونوں کو مار ڈالوں تو وہ سونے کی اینٹیں صرف میری ہو جائیں گی  جنھیں بیچ کر سکون سے زندگی گزاروں گا  یہ سوچ کر اس نے کھانے میں زہر ملا دیا  اجنبی کھانا لے کر جوں ہی ان نوجوانوں کے پاس پہنچا تو انہوں نے اسے گلا دبا کر مار دیا  پھر بھوک سے بے حال دونوں نوجوانوں نے جلدی جلدی کھانا کھایا  اس کے بعد دونوں خوشی سے سرشار اینٹیں اُٹھانے جھکے ہی تھے کہ زہر نے اپنا اثر دکھایا چند ہی لمحوں میں وہ دونوں بھی زہر کے اثر سے ہلاک ہو گئے اور وہ سونے کی اینٹیں یوں ہی چمکتی رہ گئیں  اسی لئے کہتے ہیں لالچ بُری بلا ہے سونے کی اینٹوں کی لالچ نے تینوں کی جان لے لی  
نذیر انبالوی  ان کا خاندان دو حصوں میں تقسیم ہو گیا تھا  بچوں کے گھر تو الگ الگ ہو گئے تھے،مگر ان کا اسکول اب بھی ایک ہی تھا  اسکول بھی الگ ہو جاتے اگر سالانہ امتحان قریب نہ ہوتے  اب کسی دوسرے اسکول میں داخلہ ملنا ممکن نہیں تھا  چند دن پہلے سارے بچے ایک ہی گاڑی میں اسکول آتے تھے،اب الگ الگ گاڑیوں میں اسکول پہنچتے تھے  بچوں سے کہا گیا تھا کہ آپس میں بات چیت نہیں کرنا  دانیال اور عبدالرحمن کی تو ایک ہی جماعت تھی،دونوں ساتھ ساتھ بیٹھتے تھے  مانو بلی کیسی ہے  دانیال نے پوچھا  ہماری طرح وہ بھی اُداس ہے،میاؤں،میاؤں کرتے ہوئے تمہارے کمرے میں چلی جاتی ہے،کمرہ خالی دیکھ کر باہر آ جاتی ہے  عبدالرحمن نے بتایا  جاری ہے  گھر جا کر مانو کی تصویر تو واٹس ایپ کرنا،چار دن سے مانو کی صورت نہیں دیکھی  پھر دونوں کافی دیر تک مانو کی باتیں کرتے رہے  چھٹی کے بعد دانیال گھر پہنچا تو امی جان نے پہلا سوال یہ ہی کیا کہ عبدالرحمن سے تو کوئی بات نہیں ہوئی  وہ جھوٹ بولنا نہیں چاہتا تھا اور سچ بول کر امی جان کے غصے کا شکار نہیں ہونا چاہتا تھا،اس لئے خاموشی سے اپنے کمرے میں چلا گیا  حمزہ اور مناہل بھی کوئی بات کیے بغیر اپنے اپنے کمروں میں چلے گئے  عبدالرحمن کے ہاں بھی ایسی ہی صورتِ حال تھی  عبدالرحمن اور عائشہ کھانے کی میز پر موجود تھے  امی جان پہلے سے ان کا انتظار کر رہی تھیں  گھر میں خاموشی کا راج تھا  شور،ہنگامہ اور شرارتیں تو گویا حمزہ،مناہل اور دانیال کے ساتھ ہی رخصت ہو گئی تھیں  کیا خوبصورت دن تھے  چچا جان بچوں کے ناز نخرے اُٹھاتے نہ تھکتے تھے  اِدھر بچوں نے آئس کریم کھانے کی فرمائش کی اُدھر چچا نصیر گاڑی کا ہارن بجا کر یہ اعلان کرتے دکھائی دیتے کہ آؤ آئس کریم کھانے چلتے ہیں  عبدالرحمن،عائشہ،حمزہ،مناہل اور دانیال تیزی سے باہر کی طرف لپکتے  تیزی سے گاڑی کا دروازہ کھلتا اور بند ہوتا  پھر گاڑی آئس کریم پارلر کی جانب روانہ ہو جاتی  بچے راستے بھر شرارتیں کرتے،شور مچاتے،کیا حسین وقت تھا  شام کر عبدالرحمن نے مانو بلی کی تصویر دانیال کو واٹس ایپ کے ذریعے سے بھیجی تو اس نے بے اختیار یہ جملہ لکھا پیاری مانو  میں شاید تمہارے گھر ملنے نہ آ سکوں گا  تایا جان نے بابا جان سے کہا تھا کہ اب تم سب کا اس گھر سے کوئی تعلق نہیں  میں تم سے باہر مل لوں گا  خوشیوں بھرا یہ گھر گلشنِ سلطان اس وقت طوفان کی زد میں آیا،جب دو سگے بھائی نصیر اور ندیم کاروباری سلسلے میں ایک دوسرے کے سامنے آ کھڑے ہوئے تھے  ان کے والد سلطان رضا نے تیس سال قبل نور کالونی میں ایک میڈیکل اسٹور کھولا تھا  اس وقت دونوں بھائی چھوٹے تھے  میڈیکل اسٹور کے قریب ایک سرکاری اسپتال بنا تو دیکھتے ہی دیکھتے ان کا کاروبار چل نکلا  ان کے والد نے آبائی زمین بیچ کر دکان خرید لی  وقت کے ساتھ ساتھ کاروبار ترقی کرتا چلا گیا  چار سال بعد برابر والی دکان خرید کر میڈیکل اسٹور کو بڑا کر لیا گیا  اب اسٹور میں ملازمین کی تعداد پانچ ہو گئی تھی  نصیر اور ندیم بھی والد کی مدد کے لئے آنے لگے تھے  اس دن ان کے والد بہت خوش تھے،جب سلامت روڈ پر نئی برانچ کا آغاز کیا گیا  یہ برانچ بھی کامیابی سے چلنے لگی  ندیم اور نصیر بھی کاروبار میں شریک ہو گئے تھے  رضا میڈیکل اسٹور پر لوگ اعتماد کرنے لگے تھے کہ وہاں اصلی ادویات دستیاب ہوتی ہیں  چند برسوں میں دس برانچیں پورے شہر میں چوبیس گھنٹے کھلی رہتی تھیں  دونوں بھائیوں کی شادی والدین کی زندگی ہی میں ہو گئی تھی  پھر ایک خوف ناک حادثے کے باعث والدین جیسی اَن مول نعمت ان سے چھن گئی  موٹروے پر گاڑی کا ٹائر پھٹ گیا  کار ایک آئل ٹینکر سے ٹکرا گئی  حادثے میں ڈرائیور سمیت ندیم اور نصیر کے امی ابو دنیا سے رخصت ہو گئے  ندیم نے بڑا بھائی ہونے کے ناتے سارے کاروبار کا انتظام سنبھال لیا  نصیر اپنے بھائی کی ہر بات کو اہمیت دیتا تھا  عبدالرحمن اور عائشہ،ندیم کے اور حمزہ،مناہل اور دانیال،نصیر کے بچے تھے  عید کے موقع پر خریداری کرنے کے لئے سبھی بچے نصیر کے ساتھ بازار جاتے  خوب خریداری کرتے  سب کو عیدی ملتی،کیا محبت بھرے دن تھے  پھر یہ اچھے دن بیت گئے  ایک دن سگے رشتوں کے درمیان دولت کی دیوار آ کھڑی ہوئی  اختیارات کی جنگ شروع ہو گئی  بڑے بھائی ندیم کے سامنے سر جھکانے والا نصیر سر اُٹھا کر مقابل آ کھڑا ہوا تھا  خاندان کے بڑوں نے معاملہ سلجھانے کی کوشش کی،مگر بات بگڑتی چلی گئی  یہاں تک کہ کاروبار الگ الگ کرنے کا فیصلہ ہو گیا  محبت و اتحاد کی دیوار گر گئی تھی  کاروبار تقسیم ہوا تو گھر بھی الگ الگ ہو گئے  اسکول میں بچے ملتے،خوب باتیں کرتے اور جب چھٹی کے وقت اپنی اپنی گاڑی میں بیٹھتے تو اُداس ہو جاتے  رمضان المبارک کا آغاز ہوا تو دونوں گھروں میں پہلے جیسی رونق اور گہما گہمی نہ رہی  پہلے ایسا کبھی نہیں ہوا تھا  اب دونوں گھروں میں سناٹا تھا  ندیم اور نصیر کاروبار میں ایسے اُلجھے ہوئے تھے کہ بچوں کی طرف ان کی بالکل توجہ نہیں تھی  ایک دن سارے بچے اسکول میں مل بیٹھے  عبدالرحمن ان میں سب سے بڑا تھا  اسے سب بھیا کہتے تھے  بھیا  ہمیں کچھ کرنا پڑے گا،اس طرح تو عید کا مزہ نہیں آئے گا  دانیال بولا  مجھے کچھ سوچنے دو  یہ کہہ کر عبدالرحمن کچھ سوچنے لگا  چند منٹوں بعد اس نے سب کو مخاطب کیا میرے ذہن میں ایک ترکیب آئی ہے  پھر اس نے وہ ترکیب سب کو بتا دی  ہمیں اس ترکیب پر فوری عمل کرنا چاہیے  یہ آواز حمزہ کی تھی ہم پھولوں کی مدد سے رنجش کی دیوار کو گرا دیں گے  ندیم شام کے وقت اپنی مین برانچ میں بیٹھا ہوا تھا کہ ایک گُل دستہ لے کر دفتر میں داخل ہوا  تازہ پھولوں کی بھینی بھینی خوشبو سے دفتر مہک اُٹھا تھا  گُل دستے پر ایک خوبصورت کارڈ پر لکھا تھا جان سے پیارے بھائی ندیم کے لئے پیار بھرے پھولوں کا تحفہ فقط نصیر رضا ندیم کے پوچھنے پر ملازم نے بتایا کہ کوریئر سروس کے ذریعے یہ گُل دستہ آیا ہے  کچھ ایسا ہی نصیر کے ساتھ ہوا  مہکتے پھولوں نے اس کے دفتر کو بھی مہکا دیا تھا  بڑے بھائی ندیم رضا کا بھیجا ہوا گُل دستہ دیکھ کر نصیر کا سر شرم سے جھک گیا تھا  کاروبار کی تقسیم کے وقت اس نے کئی مرتبہ بڑے بھائی سے بے ادبی کی تھی،انھیں غصے سے گھورا تھا  بچے اپنی آزمائی ترکیب کا نتیجہ دیکھنے کے لئے بے چین تھے  دونوں دفاتر سے وہ ملازمین کے ذریعے لمحہ بہ لمحہ ہر بات سے باخبر تھے  اس وقت ان کے پاؤں مارے خوشی سے زمین پر نہیں ٹک رہے تھے،جب نصیر رضا اپنے بڑے بھائی ندیم رضا کے دفتر میں داخل ہو رہا تھا  لوہا گرم تھا  اس لئے وہ کوئی لمحہ ضائع نہیں کرنا چاہتے تھے  کچھ دیر بعد سبھی بچے ندیم رضا کے دفتر جا پہنچے  دونوں بھائیوں نے محبت سے ایک دوسرے کو اور پھر بچوں کو دیکھا  تازہ پھولوں کے درمیان پھول جیسے بچے بھی کھڑے تھے  گل دستوں کا معاملہ حل ہوا تو دونوں بھائیوں نے جان لیا کہ کاروبار چاہے تقسیم ہو جائے،لیکن محبت تقسیم نہ کی جائے  ننھے پھولوں نے مہکتے پھولوں کا تحفہ بھیج کر ناگواری کی دیوار کو گرا دیا تھا  بچوں کی ترکیب کامیاب ہو گئی تھی  نصیر نے بچوں کو مخاطب کرتے ہوئے سوال کیا ننھے بچو  کیا عید کی خریداری کے لئے تیار ہو  جی ہم سب تیار ہیں  بچوں نے یک زبان ہو کر جواب دیا  میں بھی تیار ہوں،آ جاؤ،مل کر بازار چلتے ہیں  نصیر کی آواز دفتر میں گونجی تو ندیم کی آنکھوں میں خوشی کے آنسو آ گئے  
شعاع قاسم  صائم کمپیوٹر پر گیم کھیل رہا تھا  اس کی نگاہیں کمپیوٹر کی اسکرین پہ جمی ہوئی تھیں  اُنگلیاں تیزی سے کی بورڈ پر حرکت کر رہی تھیں کہ امی نے آواز دی صائم  صائم بیٹا  بازار سے مجھے کچھ منگوانا ہے،تمہاری خالہ آنے والی ہیں  جلدی سے جاؤ  مجھے باورچی خانے میں بہت سے کام نمٹانے ہیں  اچھا بتائیں،کیا لانا ہے  اس نے بے دلی سے پوچھا  کھانا تو میں گھر میں ہی بنا رہی ہوں،بس آئس کریم کے دو پیک لے آؤ،یہ لو پیسے  امی نے نوٹ اسے پکڑائے،جسے اس نے لاپرواہی سے مٹھی میں دبا لیا  صرف چاکلیٹ کے ذائقے میں ہی لانا،اسما کے بچوں کو وہی پسند ہے  امی نے تاکید کی،وہ جھنجھلا کر یہ ساری ہدایات سنتا ہوا گھر سے باہر نکل گیا  جاری ہے  دوپہر کا ایک بجنے والا تھا اور گلی میں سناٹا تھا  ایک تو گرمی اس پر کھیل ادھورا رہ جانا،اسے غصہ آ رہا تھا  اب بھی اس کا دماغ کھیل میں ہی لگا ہوا تھا  وہ قریبی بیکری پر پہنچا،لیکن معلوم ہوا کہ وہاں چاکلیٹ فلیور ختم ہو چکا ہے  ایک دو،دوسری دکانوں پر بھی کئی فلیور موجود تھے،لیکن چاکلیٹ کے مزے والی آئس کریم نہیں تھی  لہٰذا اس صورتِ حال پر مزید پریشان ہوتا ہوا گھر کی جانب روانہ ہوا  ابھی اپنی گلی میں داخل ہوا ہی تھا کہ اسے زمین پر 500 روپے کا ایک مڑا ہوا نوٹ پڑا دکھائی دیا  اس نے فوراً اُٹھا کر یقین کر لیا کہ نوٹ بالکل اصلی ہے  اس کے والدین نے ہمیشہ یہی ہدایت کی تھی کہ راستے میں پڑے پیسوں کو اس کے مالک تک پہنچاؤ یا قریبی مسجد کے چندے کے ڈبے میں ڈال دو  وہ کچھ دیر تو کھڑا انتظار کرتا رہا کہ کوئی شخص پیسے ڈھونڈتا ہوا نظر آئے،لیکن جب کڑکتی دھوپ میں وہ پسینے میں ڈوب گیا اور کوئی آیا بھی نہیں تو اس نے یہ نوٹ مسجد کے چندے والے ڈبے میں ڈال دیا  آئس کریم نہ ملنے پر وہ جھنجھلایا ہوا تھا،لیکن اسے یہ اطمینان تھا کہ اس نے کوئی گناہ کا کام نہیں کیا  انہی سوچوں میں گم وہ گھر پہنچا امی  آپ نے اتنی گرمی میں مجھے باہر بھیجا اور دیکھیں  چاکلیٹ فلیور تو ملا بھی نہیں  اس نے نوٹ واپس امی کو تھمائے  ارے  یہ کیا  یہ تو ایک ہی نوٹ ہے،میں نے پانچ سو روپے کے دو نوٹ دیے تھے  دوسرا نوٹ کہاں ہے  اس کی امی نے حیرانی سے پوچھا  کیا  ایسا کیسے ہو سکتا ہے  وہ چونکا  اب صائم کی سمجھ میں سارا معاملہ آ چکا تھا کہ زمین پر پڑا ہوا نوٹ بے دھیانی میں اسی کے ہاتھ سے گر گیا تھا  
مریم شہزاد  زینب کمپیوٹر پر سہیلیوں کے لئے عید کے موقعے پر پیغامات لکھ رہی تھی  زینب بیٹا  کیا کر رہی ہو  دادی جان نے پوچھا  زینب نے کہا کچھ نہیں دادی  عید مبارک کے پیغام لکھ رہی ہوں  پیغام میں کیا لکھ رہی ہو  زینب نے کہا صرف عید مبارک لکھ رہی ہوں سمجھ میں نہیں آ رہا ہے اور کیا لکھوں گی  دادی نے کہا تم کو کیا پتا  ہم تو اپنے زمانے میں عید کارڈ اپنے ہاتھوں سے بناتے تھے اور ان پر اشعار بھی لکھتے تھے،عید کارڈ بازار میں بھی تیار ملتے تھے،اب پتا نہیں کہ ملتے ہیں یا نہیں  تمہاری امی اور پھوپھو بھی جب چھوٹی تھیں،وہ بھی عید کارڈ خود بناتی تھیں  زینب نے کہا ہاں تو دادی جان  میں بھی تو کمپیوٹر پر خود ہی کارڈ بنا رہی ہوں  جاری ہے  دادی جان نے زینب کو سمجھایا ارے ایسے نہیں،بلکہ تم ایسا کرو میرے پاس ایک چارٹ پیپر،پینسل،ربر اور رنگین مارکر وغیرہ لے کر آؤ،میں تم کو بتاتی ہوں کہ عید کارڈ کیسے بناتے ہیں  لیکن میرے پاس چارٹ پیپر نہیں ہے  اچھا ایسا کرتی ہوں کہ تمہارے چچا سے کہہ دیتی ہوں،شام تک آ جائیں گے،پھر ہم افطار کے بعد بنائیں گے  ٹھیک ہے  زینب خوش ہو کر بولی جی بالکل ٹھیک ہے  شام کو مختلف رنگوں کے چارٹ پیپر آ گئے،پھر افطار کے بعد دادی نے مناسب سائز کے کارڈز کٹوائے  زینب نے منہ بنایا یہ کیا یہ خالی کارڈ  بس اس پر عید مبارک لکھ دیں گے  دادی جان نے اسے سمجھایا نہیں بھئی،ابھی اس پر پیاری سی ڈرائنگ بنائیں گے،پھر اس پر عید مبارک لکھیں گے،جس کو دینا ہے اس کا اور اپنا نام لکھیں گے،اور ایک اچھا سا عید کا شعر بھی لکھیں گے  زینب پریشان ہو گئی اُف اتنا سارا کام  اور میری تو اتنی ساری سہیلیاں ہیں،سب کے کارڈز بنانے میں تو میں تھک جاؤں گی  دادی بھی کچھ سوچنے لگیں پھر انھوں نے کہا تم ایسا کرو کہ صرف چار کارڈ بنا لو،ایک امی ابو کو دینا،ایک اپنی سب سے اچھی سہیلی کو اور دو دوسری سہیلیوں کو دے دو  چلیں ٹھیک ہے  اب دادی نے کارڈ بنوانے شروع کیے  ان پر پیاری سی ڈرائنگ بنائی پھر ان میں رنگ بھرے اور ایک کارڈ پر اندر لکھوایا پیارے امی اور ابو کو بہت بہت عید مبارک  اس کے بعد تین سہیلیوں کے کارڈ بنا کر دادی کو دکھائے اور پوچھا بس دادی  یہ عید کارڈ تیار ہو گئے  دادی جان بولیں ہو تو گئے،لیکن اگر اس پر عید کے شعر بھی لکھ لو گی تو اور اچھا ہو گا  لیکن مجھے تو اشعار نہیں آتے  دادی نے اپنی پرانی ڈائری نکالی اور اس میں سے بہت سارے اشعار نکال کر کہا چلو ایسا کرتے ہیں میں ڈھونڈتی ہوں  دادی نے کچھ اشعار ڈھونڈے اور زینب سے کہا کچھ اشعار تمہیں سناتی ہوں مثلاً  ڈبے میں ڈبا،ڈبے میں کیک  میری سہیلی لاکھوں میں ایک  زینب نے کہا اور  عید آتی ہے خوشیوں کا لے کر پیغام  میری پھول سی سہیلی کو میرا سلام  دادی نے کہا تمہاری بہترین سہیلی کا نام کیا ہے  زینب نے بتایا میری سب سے اچھی سہیلی تو ایشا ہے  اچھا شعر سنو  عید آتی ہے بڑی دھوم دھام سے  ایشا اُچھلتی ہے عیدی کے نام سے  زینب ہنس پڑی تو دادی جان نے کہا ایک اور شعر سنو  مہندی لگاتے لگاتے نیند آ گئی  صبح اُٹھ کر دیکھا تو عید آ گئی  اس طرح کے بہت سے اشعار نکال کر دادی جان نے زینب کو لکھوائے  زینب نے اپنے عید کارڈ کے لئے شعر چن لیے  جب اس نے چار کارڈ بنا لیے تو اسے خود اپنے کارڈ بہت پسند آئے  عید میں ابھی چونکہ کئی دن باقی تھے،اس لئے اس نے تمام سہیلیوں کے لئے مختلف انداز کے عید کارڈ تیار کر لئے اور عید سے ایک دن پہلے اسکول میں تمام سہیلیوں کو کارڈ کے ساتھ مختلف ڈیزائن کے ہیئر کلپ،ہیئر بینڈ،رومال،بال پین،کانوں کے ٹوپس وغیرہ دیے  سب سہیلیاں زینب کے اس پُرخلوص عمل سے بہت خوش ہوئیں اور مسکراتے ہوئے شکریہ ادا کیا  اس طرح سب سے اس کی دوستی مستحکم ہو گئی  عید کے دن زینب نے اپنی دادی جان کو بھی ایک خوبصورت تسبیح کے ساتھ عید کارڈ پیش کیا تو وہ بہت خوش ہوئیں اور زینب کو بہت سارا پیار کیا  
ساجد کمبوہ  اس بار انور کو رمضان شریف کا بہت انتظار تھا کیونکہ پچھلے رمضان میں بیمار ہونے کی وجہ سے چار روزے نہ رکھ سکا اس نے مختلف کتابوں میں پڑھا تھا کہ رمضان شریف کے آنے کی خوشی کرنا سال بھر خوشیاں ملنا اور رمضان کے جانے کا غم کرنا سال کے غم دور ہونے کا انعام ملتا ہے  انور کے گھر والے نماز،روزہ کے پابند تھے رمضان آیا اور پلک جھپکتے تیرہ روزے ہو گئے کچھ موسم بھی مناسب تھا جس کی وجہ سے بہت سے بچوں نے روزے رکھے  ایک دن اس نے اپنی امی جان سے کہا کہ پتا نہیں اس بار حمزہ نے بھی روزے رکھے کہ نہیں  تمہیں اس سے کیا مطلب  ان سے ہماری بول چال بند ہے ہمیں کیا لینا دینا  وہ دراصل رمضان کا مقدس مہینہ ہے اس ماہ ہمیں انا،ضد اور دوسری خرافات بھول جانا چاہیے  جاری ہے  چھوڑو یہ باتیں یہ پیسے پکڑو اور دہی بھلے لے کر آؤ  وہ سارے راستے سوچتا رہا کہ کس طرح ان میں صلح ہو  دو تین دن کے بعد انور کے دوست عماد نے اسے افطاری کی دعوت دی کہ جمعہ المبارک کو ہمارے ہاں افطاری ہے وہ لازمی آئے جمعہ کو جب وہ افطاری کے لئے گیا دیکھ کر حیران رہ گیا کہ چند دوستوں کے علاوہ عماد کے کزنز بھی آئے تھے کچھ دیر بعد اس کے چچا،تایا اور دادا ابو ڈرائنگ روم میں آئے بچوں سے بڑے تپاک سے ملے،حال چال پوچھا انہیں مسکراتے ہوئے دیکھ کر انور نے سوچا کاش ہم بھی  اس کے دماغ میں آئیڈیا آیا اس پر غور کرنے لگا  اگلے دن اس نے اپنی ماما سے کہا کہ وہ بھی اس جمعہ کو کچھ خاص مہمانوں کی افطاری کروانا چاہتا ہے اس کا انتظام کر لیں، بھئی وہ خاص مہمان کون سے ہیں  اس کی ماما نے پوچھا آپ دیکھیں گے تو حیران رہ جائیں گے انور نے کہا  اگلے دن وہ حمزہ کے گھر گیا اس کی ماما سے کہا چچی جان اس جمعہ ہمارے ہاں آپ کی افطار پارٹی ہے  مگر وہ کہنے لگیں نہ بابا ہم نے نہیں آنا،تمہاری ماما ہم سے بولنا پسند نہیں کرتی  پلیز چچی جان  آپ آئیں سب ٹھیک ہو جائے گا حمزہ بھائی  آپ سب نے آنا ہے اور انور نے کہا اچھا ٹھیک ہے،تمہارے چچا سے بات کروں گی  اتنی دیر میں حمزہ آیا اور دونوں کزنز بڑے تپاک سے ملے حمزہ نے اپنی ماما سے کہا انور بھائی آیا ہے ہمیں جانا چاہیے  اس کی ماما نے حامی بھر لی  اگلے دن انور نے اپنے تایا کو فون کیا انہیں دعوت دی انہوں نے فوراً حامی بھر لی،نیک خواہشات کا اظہار کیا  اسی طرح اپنی پھوپھی اور دادا جان کو جو اس کے تایا جان کے ساتھ قریبی شہر میں رہتے تھے  اب انور کو جمعہ کا شدت سے انتظار تھا  پھوپھی جان اور ایک تایا میں کچھ اختلاف تھے  وہ بھی آ رہے تھے یا اللہ رمضان شریف کے صدقے آسانیاں فرما  آمین  جمعہ شریف آیا انور نے کچھ زیادہ ہی اہتمام کیا تھا  عصر کے بعد دروازہ کی بیل ہوئی اس نے اپنی ماما جان سے کہا آپ دیکھیں میں مصروف ہوں  اس کی ماما نے دروازہ کھولا وہ دیکھ کر حیران رہ گئیں،سامنے اس کی نند اور انور کی پھوپھی اپنے بچوں کے ساتھ کھڑی تھیں ویلکم بہنا  وہ آگ بڑھیں انہوں نے گلے لگا لیا آج کیسے بھول کر آ گئیں  بھئی آج بیٹے کی دعوت پر افطار پارٹی کے لئے آئی ہوں  انہوں نے مٹھائی کا ڈبہ پکڑاتے ہوئے کہا اتنی دیر میں پھر بیل ہوئی انور جلدی سے آگے بڑھا اس کے دادا ابو اور تایا جان تھے دادا ابو نے انور کو گلے سے لگایا اور اس کی ماما کے سر پر پیار دیا،جیتی رہو بیٹی  اتنی دیر میں انور کے پاپا آ گئے وہ انور کے خاص مہمانوں کو دیکھ کر حیران رہ گئے ایک دوسرے سے ملے اور خیر خیریت پوچھنے لگے  دروازہ کی بیل ہوئی انور نے شرارت سے کہا پاپا جان اس بار آپ کی باری ہے  انہوں نے یونہی دروازہ کھولا سامنے اپنے چھوٹے بھائی کو دیکھا جو احمد اور عائشہ کے ساتھ آئے تھے،جلدی سے ایک طرف ہوتے ہوئے کہا خوش آمدید چھوٹے بھائی انہوں نے آگے بڑھ کر انور کے پاپا کو گلے سے لگا لیا  احمد اور انور بھی گلے ملے جب وہ ڈرائنگ روم میں گئے وہاں ان کی بہن اور دونوں بھائی اور والد صاحب بھی تھے بھائیوں اور باپ نے گلے سے لگایا اور حال چال پوچھنے لگے  بھئی جلدی حال چال پوچھ لیں افطاری کا ٹائم ہو گیا  بھئی یہ انور بیٹے کی کاوش ہے جو ہم آج ادھر بیٹھے ہیں رمضان شریف کا مہینہ رحمتوں والا ہے اس میں ہمیں اپنی انا،ضد،ہٹ دھرمی کو چھوڑ دینا چاہیے دادا ابو نے کہا  یہ ہمیں سبق دیتا ہے کہ صرف بھوکا رہنا روزہ نہیں اپنے آپ کا محاسبہ کرنا بھی ضروری ہے یہ رمضان کی حقیقی خوشی ہے جس کے لئے دل سے کدورت،نفرت کینہ ختم کرنا ہو گا اس کے تایا نے کہا اتنی دیر میں قریبی مسجد سے اعلان ہونے لگا، اللہ کے پیاروں جنت کے حق دارو،روزہ افطار کر لو  سب نے دعا کی اور روزہ افطار کرنے لگے  مگر آج روزہ افطار کرنے کا لطف الگ تھا  اللہ تعالیٰ ہمیں روزہ کی حقیقی خوشیاں عطا فرمائے  آمین  
ثمرہ مقصود  ایک مرتبہ کا ذکر ہے کہ کسی جنگل میں ایک شیر اور ایک لومڑی رہا کرتے تھے  جنگل کے تمام جانور اُن سے بہت پریشان تھے  کیونکہ وہ دونوں ہی چوریاں کیا کرتے تھے  ایک دن دونوں نے ایک گھر میں چوری کرنے کا فیصلہ کیا جو کہ ایک بندر کا گھر تھا  وہ دونوں سیدھے باورچی خانے میں پہنچے،وہاں انہوں نے لکڑیوں پہ رکھا ہوا ایک پتیلا دیکھا جس میں سوپ پکا رکھا تھا  اُن دونوں نے سوچا کہ موقع اچھا ہے،گھر پر کوئی نہیں ہے،پہلے تو شیر نے اچھی طرح سے خوب سوپ پیا،جب سیر ہو گیا تو لومڑی بولی کہ میں اسے ختم کر دوں گی  یہ کہتے ہوئے اُس نے جیسے ہی اپنا منہ پتیلے میں ڈالا اُس کا سر پتیلے میں پھنس گیا  اُس نے شیر سے کہا میری مدد کرو،مجھے یہاں سے نکالو  جاری ہے  اندھیرے میں شیر کو کچھ سمجھ نہ آیا اور وہ بوکھلاہٹ کا شکار ہو گیا  ایسے میں اُسے محسوس ہوا جیسے کوئی گھر میں آ گیا ہے،لہٰذا وہ تو اپنی جان بچانے کو وہاں سے بھاگ نکلا  جب بندر اپنے گھر پر پہنچا تو اس نے باورچی خانے میں لومڑی کو اس حالت میں پایا وہ سمجھ گیا کہ لومڑی یہاں چوری کرنے آئی تھی  وہ لومڑی کو لے کر بھالو کے پاس گیا اور اُس کو سب کچھ بتا دیا  بھالو کے دماغ میں ایک ترکیب آئی  اُس نے کہا اسے یہاں باندھ کر چلے جاؤ  یہ سب کچھ شیر چھپ چھپ کر دیکھ رہا تھا،اُن کے جاتے ہی لومڑی نے شیر کو آواز دی  چالاک لومڑی کو شیر پر بہت غصہ آ رہا تھا  اُس نے سوچا یہی اچھا موقع ہے شیر سے بدلہ لینے کا  اُس کے دماغ میں ایک ترکیب آئی  اُس نے شیر سے کہا بھالو اور بندر مجھے سزا نہیں دیں گے اس لئے کہ میں نے اُنہیں بتا دیا ہے کہ میں یہاں چوری کرنے نہیں آئی تھی بلکہ یہاں ایک اور چور کو پکڑنے آئی تھی لیکن وہ بھاگ گیا اور میں پکڑی گئی  بندر اور بھالو نے میرے سچ بولنے پر یہ کہا کہ وہ مجھے انعام میں ایک ہرن دیں گے  یہ سن کر شیر کے منہ میں پانی آ گیا  اُس نے سوچا کہ کیوں نہ ہرن وہ لے لے  اُس نے لومڑی سے کہا ہرن تو میری پسندیدہ خوراک ہے،کیا ایسا نہیں ہو سکتا کہ تم وہ ہرن مجھے دے دو  اس پر لومڑی نے شیر سے کہا اگر تمہیں ہرن چاہیے تو پھر میری جگہ آ کر بیٹھ جاؤ وہ دونوں ہرن لے کر آنے ہی والے ہیں  شیر لومڑی کی باتوں میں آ گیا،اُس نے لومڑی کی رسیاں کھول دیں اور بولا تم یہاں سے بھاگ جاؤ،میں یہاں بیٹھ جاتا ہوں  شیر کو لالچ دے کر چالاک لومڑی وہاں سے اپنی جان بچا کر بھاگ نکلی  جب بندر اور بھالو واپس آ گئے تو اُنہوں نے شیر کو لومڑی سمجھ کر اُس پر خوب گرم پانی ڈالا اور یوں جنگل کے بادشاہ کو لالچ میں آ کر لومڑی کی چالاکی کی سزا بھگتنی پڑی اور وہ بری طرح چلانے لگا  تو پیارے بچو  اس کہانی سے ہم نے کیا سیکھا کہ ہمیں کبھی چوری نہیں کرنی چاہیے اور نہ ہی لالچ میں آ کر دوسروں کی باتوں پر یقین کرنا چاہیے  
ایک غریب بوڑھا لکڑہارا اپنے بڑے سے کنبے کے ساتھ جنگل کے قریب واقع ایک چھوٹی سی جھونپڑی میں رہتا تھا  اس کے بیٹے اور بیٹیاں بہت کم عمر تھے  اس کی بیوی کھانا پکانے،صفائی ستھرائی،کپڑے دھونے اور بچوں کی دیکھ بھال میں مصروف رہتی تھی  بوڑھا جنگل میں جا کر لکڑیاں کاٹ کر لاتا تھا اور اسے ایک گٹھری میں باندھ کر اپنے گدھے پر لادتا اور قریبی گاؤں کے بازار میں جا کر بیچ دیتا اور اس طرح کنبے کا گزارہ ہوتا تھا  ایک دن جب بوڑھا اپنے کام میں مصروف تھا تو اسے ایک گرج دار دہاڑ سنائی دی  اس نے اپنا کلہاڑا نیچے رکھا اور خاموشی سے سننے لگا  اچانک ایک بڑا سا شیر جھاڑیوں میں سے باہر آ نکلا  شیر نے بوڑھے سے کہا کہ مجھ سے مت ڈرو  میں تمہیں نقصان نہیں پہنچاؤں گا  تم بہت محنت سے کام کرتے ہو  جاری ہے  تم بیٹھ کر تھوڑی دیر آرام کرو تمہارا کام میں کر دوں گا  بوڑھا حیران تھا  اسے معلوم نہیں تھا کہ شیر باتیں کر سکتے ہیں اور کیا بات ہے کہ شیر اسے مدد کرنے کی پیش کش کر رہا تھا  اس نے کہا تم کتنے مہربان ہو،پیارے شیر  بوڑھا ایک درخت کے نیچے آرام کر رہا تھا،جب کہ شیر کام کر رہا تھا  شیر نے جلد ہی ساری لکڑیاں کاٹ دیں  بوڑھے اور شیر نے مل کر لکڑیوں کو ایک گٹھری میں باندھ کر گدھے کی پیٹھ پر لاد دیا  بوڑھے نے شیر کا شکریہ ادا کیا اور لکڑیاں بیچنے چلا گیا  اگلے دن پھر شیر آیا اور اس بوڑھے کی دوبارہ مدد کی  کچھ ہفتوں تک یہ سلسلہ جاری رہا  ایک دن کام ختم ہونے کے بعد شیر نے بوڑھے کی گود میں اپنا سر رکھا اور آرام کرنے لگا  اس نے بوڑھے کی طرف دیکھتے ہوئے پوچھا کیا میں خوبصورت ہوں  ہاں واقعی،تم بہت خوبصورت ہو  بوڑھے نے جواب دیا  کیا میں طاقتور ہوں  شیر نے پوچھا  ہاں یقینا،بے شک بہت طاقتور ہو  بوڑھے نے جواب دیا  کیا میں جوان اور توانائی سے بھرا ہوا ہوں  شیر نے پوچھا  ہاں،ہاں بالکل ایسا ہی ہے  بوڑھے نے جواب دیا  کچھ دیر سوچنے کے بعد بوڑھے نے شیر سے کہا تم میں ایک چیز کی کمی ہے  تمہارے جسم سے بدبو آتی ہے  اگر تمہیں کوئی اعتراض نہ ہو تو براہِ کرم اپنا سر میری گود سے ہٹا لو  اگر آپ کی طرح میرے جسم سے بھی بدبو آنے لگی تو میری بیوی کو بہت بُرا لگے گا  شیر اُچھل کر اس کی گود سے اُٹھا اور بوڑھے کو کلہاڑی دیتے ہوئے کہا اسے میری پیٹھ پر مارو  بوڑھے نے کہا میں تمہیں تکلیف نہیں پہنچا سکتا  شیر نے کہا یہ میری خواہش ہے  اور یہ کہنے کے ساتھ ہی وہ دہاڑنے لگا  بوڑھے کی سمجھ میں کچھ نہیں آ رہا تھا کہ وہ اب کیا کرے  آخر اس نے کلہاڑی اُٹھا کر شیر کی پیٹھ پر دے ماری  شیر کی پیٹھ پر گہرا زخم آیا اور خون نکلنے لگا  اس سے شیر کا جسم سرخ اور چپ چپا ہو گیا  شیر جنگل میں واپس چلا گیا اور بوڑھا اپنی لکڑیاں بازار میں لے گیا  اگلے دن بوڑھا اپنے کام والی جگہ پر آیا  شیر آیا اور اسے دور سے دیکھتا رہا،لیکن کوئی بات نہیں کی  بوڑھا خوف زدہ ہو گیا  وقت گزرتا گیا اور پھر ایک دن اچانک شیر جھاڑیوں کے پیچھے سے بوڑھے کی طرف بڑھا  اس نے بوڑھے سے کہا میری پیٹھ کی طرف دیکھو،زخم کا کوئی نشان ہے  بوڑھے نے غور سے دیکھا،لیکن اسے کہیں کلہاڑی سے لگنے والے زخم کا نشان نظر نہیں آیا  یہ بالکل ٹھیک ہے،کوئی نشان نہیں ہے  بوڑھے نے کہا  ہاں  شیر نے جواب دیا کلہاڑی کا زخم تو ٹھیک ہو گیا ہے،لیکن تمہارے سخت الفاظ کا زخم ابھی تک میرے دل پر موجود ہے،جو کبھی ٹھیک نہیں ہو سکتا  مجھے ہمیشہ یاد رہے گا کہ تم نے میری بدبو دار جلد کے بارے میں جو کہا تھا  اب تم اس جنگل کو چھوڑ دو،ورنہ میں تمہیں کھا جاؤں گا  اور یہ کہنے کے ساتھ ہی وہ گرج دار آواز سے دہاڑنے لگا  بوڑھا جنگل چھوڑ کر چلا گیا اور اس دن سے اسے تمام شیروں سے خوف محسوس ہونے لگا  اسی وجہ سے دوسرے لوگ بھی اب شیروں سے خوف زدہ رہنے لگے ہیں  
جدون ادیب  مس غزالہ اردو کی استانی تھیں  ایک مرتبہ جب ان کی جماعت میں شور ہو رہا تھا تو ہیڈ ماسٹر صاحب وہاں سے گزرے اور مس غزالہ کو باہر بلا کر ان سے کوئی بات کی  مس غزالہ اپنی نرم مزاجی کی وجہ سے جماعت میں نظم و ضبط بہتر نہیں رکھ سکی تھیں،اس لئے ہیڈ ماسٹر نے بچوں سے کہا کہ وہ مس سے زبانی اور تحریری معافی مانگیں اور آئندہ نظم و ضبط برقرار رکھنے کا وعدہ کریں  بچے ایک ایک کر کے آتے گئے اور اپنے اپنے انداز میں مس غزالہ سے معذرت کرتے گئے  مس غزالہ نے تحریری معافی کے لئے ایک دن کی مہلت دی  انھیں علم تھا کہ کینٹین کے مالک حشمت کا بیٹا ہاشم ان سے معافی مانگنے نہیں آیا تھا،مگر وہ کچھ نہ بولیں  ہاشم شریف اور تمیز دار لڑکا تھا،مگر پڑھائی میں بہت اچھا نہ تھا  جاری ہے  اسے حشمت کی وجہ سے اسکول میں داخلہ اور فیس میں رعایت دی گئی تھی  اگرچہ بچے ہاشم کو احساس نہ دلاتے تھے کہ وہ ایک غریب لڑکا ہے،مگر ہاشم کو خود ہی احساس تھا  وہ اپنے کام سے کام رکھتا تھا  جب وہ گھر پہنچا تو ماں نے اس سے اسکول کی مصروفیات کے بارے میں پوچھا  ہاشم نے مس غزالہ کا واقعہ سنایا تو وہ بولیں مجھے اُمید تھی کہ تم نے سب سے پہلے جا کر معافی مانگی ہو گی  آپ ایسا کیسے کہہ سکتی ہیں  ہاشم نے پوچھا  اس لئے کہ میرا بیٹا بہادر انسان ہے  ماں نے پیار سے اس کے بالوں کو سہلاتے ہوئے کہا  کیا معافی مانگنا بہادری کا کام ہے  ہاشم نے حیرت سے پوچھا  ہاں،بہت بہادری والا کام ہے  ماں نے زور دے کر کہا  مگر اماں  میں یہ کام نہیں کر سکا  ہاشم نے سر جھکا کر کہا  کیوں  ماں نے تڑپ کر پوچھا  اس لئے کہ میں کبھی شور نہیں کرتا اور اس لئے بھی کہ مجھے معافی مانگتے ہوئے شرم آتی ہے  ہاشم نے آخر سچ بتا دیا  ماں چند لمحے تک اپنے بیٹے کو دیکھتی رہیں پھر ایک سرد آہ بھر کر بولیں تم پوچھتے تھے نا  کہ ہم جنت نظاروں والا اپنا گاؤں چھوڑ کر شہر میں کیوں آ پڑے ہیں تو سنو،یہ بھی ایک معافی نہ مانگنے کی وجہ سے ہے  معافی  کیسی معافی  ہاشم نے حیرت سے پوچھا  سنو بیٹا  جب تم تین سال کے تھے،تب تمہارے بابا اپنے کھیتوں میں کام کرتے تھے  خوب آمدنی ہوتی تھی  ہمارے پاس دو بیل تھے  وہ جوڑی بہت اہم تھی  پھر ایسا ہوا کہ پڑوسیوں کی بکریاں ہمارے کھیتوں میں گھس گئیں اور مکئی کی تیار فصل تباہ کر دی  تمہارے بابا غصے میں آ گئے  پڑوسی بھی آ گیا اور اس نے کہا کہ وہ نقصان کی تلافی کرے گا،مگر تمہارے بابا نے اسے دھکا دیا  وہ گر گیا اور اس کی پگڑی گر گئی  اس بات پر بڑا ہنگامہ ہوا  جرگہ بیٹھا  فیصلہ ہوا کہ پڑوسی نقصان کا ہرجانہ بھرے گا اور تمہارے بابا اس سے معافی مانگیں گے،مگر انھوں نے کسی کی نہ سنی اور معافی مانگنے سے انکار کر دیا  آخر جرگے نے ان پر دو بیلوں کا جرمانہ کر دیا اور وہ لوگ ہمارے بیل لے گئے  پھر ہمارے بُرے دن شروع ہو گئے  ہل چلانے کے لئے بیل کبھی کسی سے لیتے تو کبھی کسی سے  کوئی کسی شرط پر اپنا بیل دیتا تو کوئی کسی شرط پر  آخر آمدنی کا یہ بڑا ذریعہ چھوٹ گیا  گھر کے حالات اتنے خراب ہو گئے کہ ہم لوگ مجبور ہو کر یہاں آ گئے اور یوں بس دال روٹی پر گزارہ کر رہے ہیں،اپنے گاؤں سے دور پڑے ہیں  ہمارا پڑوسی ظالم تھا  جب اس کی ماں سانس لینے کو رکیں تو ہاشم نے غصے سے کہا  نہیں،اس کا کہنا تھا کہ جب بھی حشمت خان معذرت کرے گا،وہ بیل واپس دے دے گا  ظلم تو یوں سمجھو،ہم خود اپنی جانوں پر کرتے ہیں  ماں نے کہا تو ہاشم اپنی ماں کا چہرہ تکتا رہ گیا  پھر ہاشم ماں کی گود میں سر رکھ کر لیٹ گیا  ماں اس کے بالوں کو پیار سے سہلاتے ہوئے بولی میرے بچے  جو لوگ معذرت کرنا سیکھ جاتے ہیں،وہ کامیاب ہو جاتے ہیں  تم بہادر بنو،لوگوں سے معافی مانگا کرو اور ان کے دلوں میں جگہ بنانے کے لئے ان کو کھلایا پلایا کرو  مٹھائی دے کر بھی تم اپنی معذرت کو اور موٴثر بنا سکتے ہو  تم اپنی معافی کو اپنی طاقت بنا لو  ہاشم اس رات سکون سے سویا  صبح وہ اُٹھا تو اس کی شخصیت بدل چکی تھی  یہ شہر بھی گاؤں کی طرح پیارا ہے  یہاں لوگ کتنی آسانی سے ایک دوسرے سے معذرت کر لیتے ہیں  ہاشم اپنی بدلی ہوئی سوچوں کے ساتھ اسکول پہنچا  مس غزالہ کا پیریڈ آیا  وہ آئیں انھوں نے سب کی طرف دیکھا  ہاشم نے ہاتھ اُٹھایا تو انھوں نے اسے بولنے کی اجازت دی  ہاشم اپنی جگہ سے اُٹھ کر بولا مس  میں آپ سے معافی مانگتا ہوں  کل اپنی شرمندگی کے باعث معافی نہیں مانگ سکا  آپ میری روحانی والدہ ہیں  آپ ناراض ہو گئیں تو کوئی بھی مجھ سے راضی نہ ہو گا  یہ کچھ مٹھائی میں اپنے پاس سے آپ کے لئے لایا ہوں  ارے نہیں  مس غزالہ خوش ہو گئیں اس کی ضرورت نہیں تھی،لیکن اب لائے ہو تو میں ضرور چکھوں گی  انھوں نے ہاشم کے ہاتھ سے مٹھائی کا ڈبا لیا  کھول کر خوشی سے بولیں او  میری پسندیدہ برفی  ہم سب مل کر کھائیں گے  اس دن سب کی نظروں میں ہاشم کی عزت اور بڑھ گئی اور جب یہ بات اس کے بابا کو پتا چلی تو وہ بہت خوش ہوئے اور بولے باپ جو کام نہ کر سکا،بیٹے نے کر دکھایا ہے،کیونکہ میں جاہل تھا اور میرا بیٹا پڑھا لکھا ہے  بولو،آج کیا مانگتے ہو  جو خواہش ہے کہہ دو  آپ میری بات مانیں گے  ہاشم نے پوچھا  ہاں،میں نے زبان دی ہے  حشمت نے حتمی لہجے میں کہا  ہاشم نے ایک نظر باپ کے چہرے پر ڈالی پھر بولا اس مرتبہ جب ہم گرمیوں میں گاؤں جائیں گے تو آپ اپنے پڑوسی دوست سے معذرت کریں گے کہ آپ کی وجہ سے ان کی بے عزتی ہوئی اور بدلے میں آپ کچھ نہیں لیں گے  حشمت خان نے حیرت سے اپنی اہلیہ کی طرف دیکھا پھر ہاشم کو اپنی بانہوں میں لے کر بولے ہاں،میں ایسا کروں گا  یہ بوجھ ضرور اُتاروں گا  
بشریٰ ذیشان  کسی باغیچے میں ایک صحت مند مکھی رہتی تھی  قریب ہی ایک مکڑا بھی رہتا تھا  وہ اس مکڑے کے جال والے گھر کے پاس سے روز گزرتی،لیکن کبھی جال میں نہ پھنستی  مکڑا بہت دنوں سے اس مکھی پر نظریں لگائے بیٹھا تھا  وہ نئے نئے انداز سے جال لگاتا،لیکن مکھی جال کے قریب بھی نہ آتی  ایک دن مکھی مکڑے کے پاس سے گزری تو مکڑا بولا بی مکھی  تمہارا اس راستے سے روز گزر ہوتا ہے،لیکن کبھی تم بھول کر بھی میرے گھر نہیں آئیں  آخر میں تمہارا پڑوسی ہوں کوئی غیر تو نہیں ہوں  کسی دن میرے اس غریب خانے کو بھی عزت بخشو  مکڑے کی بات سن کر مکھی بولی جناب  کسی اور کو بے وقوف بنائیے  میں تو آپ کے جال میں آنے والی نہیں ہوں،جو بھی آپ کی سیڑھی پر چڑھا،پھر کبھی نہیں اُترا  جاری ہے  واہ  بی مکھی  میں تو آپ کی خاطر داری کرنا چاہتا تھا،ورنہ میرا اس میں کیا فائدہ  اگر تھوڑی دیر میرے گھر میں ٹھہر جاؤ گی تو اس میں بُرا کیا ہے  مکڑے نے بُرا مانتے ہوئے کہا  اگرچہ میرا یہ گھر باہر سے چھوٹی سی جھونپڑی کی طرح لگتا ہے،مگر اندر سے بہت خوبصورت ہے اور یہاں تمہارے دیکھنے کی بہت سی چیزیں ہیں  دروازوں پر باریک پردے ہیں،دیواروں پر آئینے ہیں اور مہمانوں کے آرام کے لئے نرم بستر ہیں  مکڑے نے ایک بار پھر کوشش کی  یہ سب کچھ ٹھیک ہے،لیکن میں تمہارے گھر آؤں یہ اُمید نہ رکھنا  تمہارے نرم بستروں سے اللہ بچائے جو ان پر ایک بار سویا،پھر کبھی اُٹھ نہ سکا  مکھی نے صاف انکار کرتے ہوئے کہا  مکھی کی بات سن کر مکڑا سوچنے لگا کہ اس مکھی کو کس طرح پھانسوں یہ تو بہت ہی چالاک ہے  پھر مکڑے کے ذہن میں ایک ترکیب آئی  اس نے سوچا کہ خوشامد ہی ایک ایسا راستہ ہے جس کے ذریعے سے جھوٹی تعریفیں کر کے لوگوں کو بے وقوف بنا کر اپنا کام نکلوایا جا سکتا ہے  یہ سوچ کر مکڑے نے مکھی سے کہا اللہ نے آپ کو بُرا رتبہ دیا ہے  جو ایک نظر آپ کو دیکھے آپ کا دیوانہ ہو جاتا ہے  آپ کی آنکھیں ہیروں کی طرح چمکتی ہیں اور جو آپ کے سر پر تاج ہے بہت ہی خوبصورت ہے  یہ آپ کے چہرے کی کشش،آپ کی چمک دار جلد اور آپ کا اُڑتے ہوئے آنا یہ سب کتنا دل فریب ہے  مکھی نے جب مکڑے کی خوشامد سنی تو نرم پڑ گئی اور کہنے لگی مجھے ویسے تو آپ سے کوئی خطرہ نہیں ہے اور بار بار انکار کرنا اچھا نہیں لگتا،آپ اتنا اصرار کر رہے ہیں تو میں آپ کا دل توڑنا نہیں چاہتی  یہ کہہ کر مکھی اپنی جگہ سے اُڑی  جیسے ہی وہ مکڑے کے پاس آئی،مکڑے نے اُچھل کر اسے پکڑ لیا  مکڑا کئی روز سے بھوکا تھا،اب اس نے آرام سے بیٹھ کر ذرا سی دیر میں مکھی کو چٹ کر لیا  
ساجد کمبوہ  ببلو نے سکول سے آتے ہی اپنا سکول بیگ صوفے پر پھینکتے ہوئے کہا ماما جان  آج شام کو کوفتے بنانے ہیں  بیٹا  آج تو میں نے پالک پکائی ہے،کل کوفتے بنا لیں گے  اس کی ماما نے آہستگی سے کہا  روز شلغم،پالک،مولی پکا کر بیٹھ جاتی ہیں  جب پوچھو سبزیاں،سبزیاں ہونہہ  ببلو نے منہ بنا کر کہا  ابھی پچھلے دنوں تو گوشت کھایا تھا  قورمہ،بریانی،کڑاہی،اس کی ماما نے کہا  وہ تو دعوت تھی کھا لیا  ورنہ دالیں،سبزیاں کھلاتی ہیں  پتا ہے آج حسن کوفتے لایا تھا  اس نے مجھے بھی کھلائے تھے،بڑا مزہ آیا تھا  ببلو نے ہونٹوں پر زبان پھیرتے ہوئے کہا  اس کی ماں کے ساتھ بیٹھی پڑوسن بھی ہنسنے لگی  بھئی وہ لا سکتا ہے،اس کے ابو کی دکان ہے،تمہارے ابو فیکٹری ملازم ہیں  جاری ہے  میں ایسی باتیں روز سنتا ہوں  مجھے نہیں کھانے شلغم،پالک  لگتا ہے میرے پیٹ میں سبزیوں کی فصلیں اُگ جائیں گی  ببلو نے اس انداز سے کہا کہ دونوں ہنسنے لگیں  پھلی،توری،ساگ،شلغم وغیرہ تو گائے بھینسوں کی خوراک ہے  آپ صحت کے لئے مفید ہے،کہہ کر کھلا دیتی ہیں  ماما جان  پلیز آج کوفتے کھلا دو  اچھا بھئی ببلو  آج شام کو شامی کباب بنا رہی ہوں،تم میرے گھر سے لے آنا  ان کی پڑوسن نے کہا  ہورا  یہ ہوئی نہ بات آنٹی جان  ببلو خوشی سے اُچھلا اور یونیفارم بدلنے کمرے میں چلا گیا  ببلو کو شام کا بے چینی سے انتظار تھا  جونہی شام ہوئی وہ کٹورا پکڑے شامی کباب لینے پہنچ گیا  کباب لے کر سب کے سامنے بیٹھ کر چسکے لے کر کھانے لگا  ننھی فاطمہ بھی دیکھ رہی تھی مگر اس نے لفٹ نہ کروائی  سکول میں حسن سے دوستی تھی  وہ کھانے کے وقت اپنے ساتھ بٹھا لیتا  گھر میں سبزی وغیرہ پکتی یا آلو،گوبھی وہ کٹوری اٹھائے کبھی اس پڑوس سے،کبھی اس پڑوس سے سالن مانگ لاتا  اگر اس کی ماما روکتی تو کہتا چکن پکا لو،کسی کے ہاں سالن لینے نہیں جاؤں گا  ماما اس کی ان حرکتوں سے پریشان تھیں  پڑوس والے بھی عاجز آ گئے تھے  انہوں نے کئی بار انکار کیا مگر ڈھیٹ ببلو فقیروں کی طرح کھڑا رہتا  انہیں مجبوراً سالن دینا پڑتا  مزے کی بات یہ کہ ببلو کو ذرا بھر شرمندگی نہ ہوتی تھی  ببلو کی نانی اماں کچھ دنوں کے لئے ان کے گھر رہنے آئیں  تو وہ بھی ببلو کی حرکتیں نوٹ کرتی رہیں  انہوں نے اسے سمجھانے کا فیصلہ کیا  نانی اماں ہر روز ایک نئی کہانی سناتیں  کبھی شہزادی،شہزادے کی شادی،کبھی جن،پری اور دیو کی خطرناک قید،کبھی نیک اور غریب لکڑہارے کی کہانی،معمولی سی خدمت پر کسی بزرگ عورت یا مرد کا اچانک جادوئی قالین یا تلوار کا تحفہ اور اڑنے والے گھوڑے دینا،کسی ظالم دیو کی جان طوطے میں ہونا،ہر کہانی کا انجام یہی ہوتا ہے کہ وہ سب ہنسی خوشی رہنے لگے،بادشاہ نے شہزادی کی شادی کر دی،تخت ان کے حوالے کر کے یاد الٰہی میں مشغول ہو گیا  ایک دن ببلو اور ننھی فاطمہ اپنی نانی جان کے دائیں بائیں لیٹے نئی کہانی کا تقاضا کر رہے تھے  اس بار نانی جان نے جنگل کی کہانی شروع کی  ایک جنگل میں شیر رہتا تھا،وہ بہت بہادر تھا  اپنے کھانے کے لئے وہ گائے،بھینس،ہرنی،بیل،گائے وغیرہ کا شکار کرتا پھر بڑے مزے سے جی بھر کر اس کا گوشت کھاتا اور ہڈیاں گیدڑ،لومڑی اور لگڑ بگڑ کے لئے چھوڑ دیتا  چھی  چھی  چھی  شیر کی چھوڑی ہڈیاں کھانا کونسی اچھی بات ہے  انہیں خود شکار کر کے کھانا چاہیے  ببلو نے کہا  بیٹا  خود کھانے کے لئے شکار کرنا پڑتا ہے  یہ لومڑی اور گیڈر وغیرہ شکار نہیں کرتے بلکہ یہ شیر کے کیے شکار کے انتظار میں رہتے ہیں  جونہی شیر شکار کر لے،وہ ہڈیاں اور گوشت وغیرہ کھائیں  نانی جان  اس کا مطلب ہے کہ گیدڑ اور ببلو بھائی کی عادت ایک جیسی ہے  ننھی فاطمہ نے کہا  کیا مطلب  ببلو فوراً اٹھ کر بیٹھ گیا  فاطمہ نے سچ کہا  ببلو کو دیکھ لو،وہ کٹوری پکڑے گھر گھر سالن کے لئے پھرتا ہے،یہ شیر نہیں بنتا بلکہ گیدڑ بن کر دوسروں کے گھروں کا کھانا کھانا آسان سمجھتا ہے  کیا مطلب  نانی جان  آپ نے مجھے گیدڑ اور لومڑی سے تشبیہ دی ہے  بیٹا  جو مانگ کر کھاتا ہے،اسے گداگر یا فقیر سمجھ لو اور جو بچا کچھا کھاتا ہے،اسے گیدڑ سمجھ لو یا لومڑی  ایک ہی بات ہے  واہ نانی جان  ننھی فاطمہ نے تالی بجائی  ببلو بھائی ایسا ہی ہے،اب آپ روز دوسروں سے کھانا مانگنے  چپ رہ فاطمہ  ببلو زور سے چلایا  آج سے میں شیر بننا پسند کروں گا  کسی کے گھر سے مانگ کر ہر گز نہ لاؤں گا  نانی جان  آپ نے میری آنکھیں کھول دی ہیں  اب کسی کے گھر سے نہیں مانگوں گا  اس کی آنکھوں میں عزم تھا،لہجے میں سچائی تھی  نانی جان خوش تھیں  انہوں نے ببلو کو صحیح راستہ دکھایا  
فاطمہ ساجد  ایک ہرے بھرے جنگل میں بہت سے جانور رہتے تھے  جنگل میں ایک ندی بھی تھی جہاں جنگل کے تمام جانور پانی پیتے تھے  ارد گرد جھاڑیوں کے جھنڈ تھے  رنگ برنگ پھولوں کی بیلیں تھیں اور سرسبز شاداب پھلدار درخت بھی تھے  ان میں بادام،اخروٹ بھی تھے  پھولوں کی بہتات تھی جس کی وجہ سے جگہ جگہ شہد کے چھتے لگے تھے  شہد ریچھ کو بہت مرغوب ہے  شہد کا چھتہ دیکھ کر اُس کے منہ میں پانی بھر آیا  ایک پتلے سے درخت پر گلہری رہتی تھی  گلہری ایک محنتی جانور ہے  دن بھر اِدھر اُدھر بھاگ کر بادام،اخروٹ اور شہد کا ذخیرہ رکھتی ہے تاکہ بُرے وقت پر کام آ سکے  گلہری ایک صاف ستھرا جانور ہے اور اپنے ارد گرد کا ماحول زرد پتوں اور چھوٹی ٹہنیوں سے صاف رکھتی  جاری ہے  ایک دن وہ اپنے گھر میں صفائی کر رہی تھی کہ ایک ریچھ بھٹکتا ہوا خوراک کی تلاش میں آ نکلا  اُسے دیکھ کر گلہری درخت پر چڑھ گئی  ریچھ کا دھیان اُس کے گھر کی طرف گیا  اُس نے دیکھا کہ وہاں بہت سے بادام،اخروٹ اور شہد جمع ہے  اُس نے گلہری سے کہا ان میں سے مجھے کچھ کھانے کو دو  گلہری نے کہا کہ اُس نے بُرے وقت کیلئے سنبھال کر رکھے ہیں  ریچھ نے کہا اب سمجھو بُرا وقت آ گیا ہے  اگر تم نے مجھے نہ دیا تو میں اس پتلے درخت کو ہلاؤنگا اور یہ ساری چیزیں نیچے گر جائیں گی،تم منہ دیکھتی رہنا،تجھے اپنی جان بچانا بھی مشکل ہو جائے گا  بے چاری گلہری بہت پریشان ہوئی کہ اس مصیبت سے کیسے نجات حاصل کی جائے وہ دیکھ رہی تھی کہ ریچھ ڈیل ڈول والا ہے،غصہ میں آ گیا تو واقعی چیزیں گرا سکتا ہے جس سے سردیوں میں اُسے مشکل آئے گی  وہ سوچ میں پڑ گئی،آخر اُسے ایک ترکیب ذہن میں آئی،وہ مسکرائی اور کہا مجھے یہ اشیاء دینے میں ہرج نہیں مگر یہ بہت ہی تھوڑی سی ہیں،اس سے تمہارا پیٹ نہیں بھرے گا اور میرے پاس بھی کچھ نہیں رہے گا،مجھے ایک جگہ کا علم ہے،وہاں بہت سا شہد،بادام،اخروٹ ہیں یہ سن کر ریچھ کے منہ میں پانی آ گیا  اُس نے جلدی سے کہا جلدی کرو مجھے وہ جگہ دکھاؤ گلہری نے کہا میں تمہارے اوپر بیٹھتی ہوں وہاں تک چلتے ہیں  ریچھ خوشی خوشی مان گیا  گلہری اُس کے سر پر بیٹھ گئی اور کہا سیدھا چلو،بائیں سے دائیں چلو  اُدھر سے بائیں  سیدھے  ادھر سے دائیں،ذرا تیز بائیں،دائیں ریچھ زیادہ شہد کے لالچ میں بھاگتا رہا  گلہری نے کہا  اب رک جاؤ  ریچھ کی سانس پھول گئی تھی  گلہری نے اُس سے اترتے ہوئے کہا  سیدھا غار میں گھس جاؤ وہاں شہد کا بڑا ذخیرہ موجود ہے  پیٹ بھر کر کھانا  ریچھ جلدی سے غار میں گھس گیا  وہ غار شیروں کا مسکن تھا جب اُنہوں نے ریچھ کو بلا اجازت غار میں گھستے ہوئے دیکھا تو وہ اُس پر جھپٹ پڑے  بھوکے ریچھ نے بڑا مقابلہ کیا مگر شیروں کے سامنے نہ ٹھہر سکا اور جان کی بازی ہار گیا  گلہری نے کچھ دیر انتظار کیا جب شیروں کی آوازیں مدھم ہو گئیں تو وہ سمجھ گئی کہ لالچی ریچھ اپنے انجام کو پہنچ گیا  وہ جنگلی پھولوں،پھلوں کو کھاتی اپنے گھر کی طرف روانہ ہو گئی  دیکھا بچو لالچ بُری بلا ہے  ریچھ لالچ نہ کرتا گلہری سے کچھ حاصل کر لیتا  
محمد ذوالقرنین،لودھراں  ننھی شارک مچھلی سمندر کے اوپر آنے کو بے تاب تھی،کیوں کہ جب سے وہ پیدا ہوئی تھی،اس نے سمندر کے اوپر اس نے موٹی سی برف کی تہہ کو ہی دیکھا تھا  روزانہ تمام سہیلیاں مل بیٹھتی تھیں اور آپس میں اس موضوع پر بات کرتیں کہ سورج کیسا نظر آتا ہو گا اور پانی کی سطح پر کھیلنے میں کیسے مزے آتے ہوں گے  آخر وہ دن آ گیا جب برف بالکل پگھل چکی تھی  ننھی شارک مچھلی صبح کے وقت اُٹھی اور اپنی سہیلیوں کے ساتھ سمندر کی سطح پر جانے کے لئے نکلنے لگی،تب اس کی والدہ نے تاکید کی کہ زیادہ دیر اوپر نہ کھیلنا اور احتیاط لازمی کرنا  شارک مچھلی نے والدہ کی نصیحت سنی اَن سنی کر دی اور گھر سے نکل گئی  شارک مچھلی نے سہیلیوں کو اِکھٹا کیا اور وہ سطح سمندر کی طرف چل دیں  جاری ہے  جب وہ سب سطح پر پہنچیں تو حسین نظارے دیکھ کر مبہوت ہو گئیں کچھ دیر اُبھرتے سورج کا منظر دیکھ کر وہ تمام سمندر کی سیر کو چل نکلیں پانی میں اوپر نیچے غوطے لگاتے وہ آگے بڑھتی گئیں کچھ فاصلہ طے کرنے کے بعد انھیں آسمان پر اُڑتے پرندے نظر آئے  وہ سب حیران ہو کر انھیں تکنے لگیں  اتنے میں کچھ پرندے سمندر کی طرف بڑھے مچھلیاں سمجھیں کہ شاید پرندے ان سے دوستی کرنے آ رہے ہیں  ننھی شارک مچھلی ان سے ملنے کے لئے زور سے اوپر کی طرف اُچھلی جسے آسمان سے آتے پرندے نے جھٹ سے اپنی چونچ میں پکڑا اور واپس آسمان کی طرف اُڑ گیا  باقی تمام مچھلیاں سمندر کے اندر چلی گئیں  اس طرح ننھی شارک مچھلی کو اپنی والدہ کی بات مکمل نہ سننے اور اس پر عمل نہ کرنے کی سزا ملی اور اسے اپنی جان سے ہاتھ دھونا پڑا  
محمد نوید مرزا  رات کو دیر تک جھنڈیاں لگاتے ہوئے عمیر اور سجاد کو پتا ہی نہ چلا کہ رات کا ایک بج گیا ہے  امی جان چھت پر آئیں اور دونوں بھائیوں کو ڈانٹ کر نیچے بلایا تو دونوں خاموشی سے نیچے آ گئے اور سونے کے لئے اپنے اپنے کمرے میں چلے گئے  عمیر دسویں جماعت کا طالب علم تھا اور سجاد آٹھویں کلاس میں پڑھتا تھا  صبح چودہ اگست تھی  پورے محلے میں بچے اور بڑے اپنے گھروں،گلیوں اور راستوں کو جھنڈیوں سے سجا رہے تھے  دونوں بھائیوں نے پہلے اپنے گھر کی چھت پر پرچم لہرایا اور اب وہ جھنڈیاں بھی لگا چکے تھے  اگلے دن یعنی چودہ اگست کو ان کا مینارِ پاکستان جانے کا پروگرام بھی تھا  صبح مینارِ پاکستان پہنچ کر دونوں اقبال پارک والی سمت آ گئے  جاری ہے  یہاں خاصا ہجوم تھا،لیکن اس ہجوم سے ذرا ہٹ کر ایک بینچ پر تین بزرگ بیٹھے آپس میں کسی اہم مسئلے پر گفتگو کر رہے تھے  عمیر اور سجاد نے کچھ سوچا،پھر وہ بزرگوں کے قریب پہنچ گئے  السلام و علیکم  آپ شاید کسی اہم مسئلے پر گفتگو فرما رہے ہیں  انھوں نے سلام کا جواب دیا اور کہا بچو  ہم تینوں محلے دار ہیں اور اس وقت پاکستان،قائد اعظم اور علامہ اقبال کی نمائندگی کر رہے ہیں  بیٹا  میں مجسم پاکستان ہوں،اس لئے پاکستان کے حالات پر بات کرتا ہوں  تیسرے بزرگ بولے  میں قائد اعظم کی نمائندگی کرتا ہوں  دوسرے بزرگ نے کہا  تم مجھے علامہ اقبال کہہ سکتے ہو،کیونکہ میں اقبال کی شخصیت کو اُجاگر کرتا ہوں  تیسرے بزرگ نے کہا  پہلے بزرگ نے کہا پاکستان زندہ و تابندہ ہے،قائم و دائم ہے اور اسے قیامت تک رہنا ہے،لیکن مجھے اس بات کا دکھ کھائے جا رہا ہے کہ اس وقت پاکستان مشکل حالات کا شکار ہے  بیرونی طاقتیں اسے توڑنا چاہتی ہیں  نوجوانوں کی اکثریت قائد اعظم اور علامہ اقبال کے پیغام پر عمل کرنے کی بجائے گمراہی کا شکار ہے  کوئی انٹرنیٹ اور موبائل فون کے نشے میں مبتلا ہے تو کوئی مغربی دنیا کی مصنوعی روشنیوں میں گم ہو چکا ہے  عوام تیزی سے بُرائیوں کے دلدل میں اُتر رہی ہے  دوسرے بزرگ نے قائد اعظم کی نمائندگی کرتے ہوئے کہا بیٹا  اس ملک کو بنانے کے لئے میں نے دن رات محنت کی،مگر آج حالات بہتر نہیں  رشوت،چوری،ڈاکے اور طرح طرح کی بدعنوانیوں نے ملک کو بہت پیچھے دھکیل دیا ہے  طرح طرح کے مسائل ہیں  میں چاہتا ہوں کہ نوجوانوں کی ایک ایسی طاقتور فوج قائم کی جائے جو خطے میں امن اور استحکام کے لئے آگے آئے  تیسرے بزرگ نے علامہ اقبال کی حیثیت سے کہا بیٹا  میں نے اپنے شعروں میں نوجوان نسل کو شاہین کہہ کر مخاطب کیا ہے  میں نے اپنے نوجوانوں کو ہمیشہ ستاروں پر کمند ڈالنے کا درس دیا ہے،مگر آج کا نوجوان موبائل،کمپیوٹر اور اس میں موجود گیمز کے نشے میں مبتلا ہو کر اپنی منزل اور مقصدِ حیات ہی بھول بیٹھا ہے  ہم آپ لوگوں کو پریشان نہیں دیکھ سکتے  عمیر تو جیسے روہانسا ہو گیا  ہمیں بتائیں کیا کیا جائے  سجاد نے کہا  بزرگ پاکستان نے کہا بیٹا  اپنے وطن کی سالمیت کے لئے گھر گھر،گاؤں گاؤں اور شہر شہر بیداری کی ایک تحریک چلانی ہو گی  نوجوان ہمارا مستقبل ہیں،وطن کی بقا کے لئے انھیں اکٹھا کرو اور انھیں ان کی ذمے داری کی طرف راغب کرو،انھیں آزادی کی اہمیت سے آگاہ کرو  ہم ایسا ہی کریں گے  پاکستان زندہ باد  عمیر اور سجاد نے یک زبان ہو کر نعرہ لگایا  اس دوران بہت سے نوجوان ان کے گرد جمع ہو گئے تھے اور سب پاکستان زندہ باد کے نعرے لگا رہے تھے اور کہہ رہے تھے ہم پاکستان کو مایوس نہیں کریں گے  ہم قائد اعظم اور علامہ اقبال کے خوابوں کی تعبیر بنیں گے  اس موقع پر تینوں بزرگوں یعنی پاکستان،قائد اعظم اور علامہ اقبال کی آنکھوں سے خوشی کے آنسو رواں تھے  عمیر اور سجاد باری باری تینوں بزرگوں،پاکستان،قائد اعظم اور علامہ اقبال سے بغل گیر ہوئے  ان کے اندر ایک عزم پیدا ہو گیا کہ وہ نوجوانوں کو منظم کر کے ایک ایسی تحریک کا حصہ بنیں گے جو پاکستان کو ایک نئی اور باوقار حیثیت سے دنیا کے نقشے پر اُبھارنے کی کوشش ثابت ہو گی اور پوری دنیا میں ہمارا نام ہو گا  
راحیلہ مغل  پیارے بچو  ماہِ رمضان ہزاروں رحمتوں اور برکتوں کو اپنے دامن میں لئے ہم پر سایہ فگن ہو چکا ہے،یہ بابرکت مہینہ ایمان و تقویٰ کا آئینہ دار ہے،جس میں اللہ تعالیٰ اپنے بندوں پر خاص رحمت و بخشش نازل فرماتا ہے  حدیث شریف میں آتا ہے کہ اس کا پہلا عشرہ رحمت،دوسرا بخشش اور تیسرا دوزخ سے آزادی کا ہے  اس ماہِ مبارک میں نورانیت میں اضافہ،روحانیت میں ترقی،اجر و ثواب میں اضافہ اور دعائیں قبول کی جاتی ہیں  اس مبارک مہینے کو اللہ تعالیٰ نے اپنا مہینہ قرار دیا ہے،گویا اس ماہِ مبارک میں اللہ تعالیٰ انسان کو اپنا بندہ بنانا چاہتا ہے،اور انسان کو اس طرف متوجہ کیا جاتا ہے کہ وہ اپنے خالق و مالک سے ٹوٹا ہوا رشتہ جوڑ لے  اس ماہِ مبارک میں دربارِ الٰہی سے کسی سائل کو خالی ہاتھ،کسی امیدوار کو نا امید اور کسی طالب کو ناکام و نامراد نہیں رکھا جاتا،بلکہ ہر شخص کے لئے رحمت و بخشش کی عام صدا لگتی ہے  جاری ہے  اس ماہِ مبارک کا ایک ایک لمحہ ہزاروں برس کی زندگی اور طاعت و عبادت سے بھاری و قیمتی ہے  اس میں اجر و ثواب کے پیمانے ستر گنا بڑھا دیئے جاتے ہیں  لہٰذا پیارے بچو  آپ بھی اس مہینے میں نماز کی پابندی کریں،روزے رکھیں اور دوسروں سے نیک سلوک کریں  اپنے والدین کا حکم مانیں اور غریبوں کی مدد کریں  
علی عابد شاہ  ایک جنگل میں برگد کے گھنے درخت کے نیچے ایک ہاتھی اور ایک چوہا رہا کرتے تھے  ہاتھی جب بھی آرام کے لئے برگد کی گھنی چھاؤں تلے لیٹتا تو چوہا ہاتھی کے اوپر بیٹھ کر خوب شرارتیں کرتا  کبھی ہاتھی کے سر پر بیٹھ کر ہاتھی کو گدگدی کرتا اور کبھی ہاتھی کے لمبے لمبے کانوں کو پکڑ کر جھولنے لگتا  ہاتھی بھی چوہے کی شرارتوں سے خوب لطف اندوز ہوتا  ایک دن ہاتھی بہت خوش لیٹا ہوا تھا  چوہا ہاتھی کے پاس آیا اور ہاتھی کے سر پر بیٹھ کر کھیلنے لگا  ہاتھی نے چوہے سے کہا کہ تم مجھے بہت اچھے لگتے ہو  کیا تم مجھ سے دوستی کرو گے  چوہے نے بھی مسکراتے ہوئے دوستی کا ہاتھ ہاتھی کی طرف بڑھا دیا اور یوں ہاتھی اور چوہا دونوں دوست بن گئے  اب ہاتھی اور چوہے کا زیادہ وقت ایک ساتھ گزرتا  جاری ہے  چوہا صبح صبح اُٹھ کر ہاتھی کے پاس آ جاتا  چوہا ہاتھی کے سر پر بیٹھتا اور دونوں پانی پینے دریا کی طرف چل پڑتے  پانی پی کر دونوں جنگل میں گھومتے،کھانا کھاتے اور دوپہر کے وقت واپس آ کر درخت کے نیچے آرام کرتے  ہاتھی اور چوہے کی دوستی سے جنگل کے سب جانور اور پرندے حیران تھے کہ اتنا بڑا ہاتھی اور چھوٹا سا چوہا اور دونوں دوست  ہاتھی اور چوہا جب صبح صبح پانی پینے کے لئے دریا کی طرف جاتے تو اُن کا گزر ایک چھوٹے سے گاؤں سے ہوتا  جب وہ دونوں گاؤں میں سے گزرتے تو وہاں بچے ہاتھی اور چوہے کو دیکھ کر بہت خوش ہوتے اور انھیں کھانے کیلئے کچھ نہ کچھ ضرور دیتے  چوہا بھی گاؤں سے گزرتے ہوئے بچوں کو خوب کرتب دکھاتا،کبھی وہ ہاتھی کے سر پر کھڑا ہو کر ناچنے لگتا اور کبھی ہاتھی کے کانوں کو پکڑ کر جھولنے لگتا تاکہ بچے خوش ہوں اور اسے کھانے کے لئے اچھی اچھی چیزیں دیں  بچے بھی چوہے کے کرتب اور شرارتوں سے خوب لطف اندوز ہوتے  ایک دن جب ہاتھی صبح صبح اٹھا تو ہاتھی کی طبیعت کچھ ٹھیک نہیں تھی اور وہ تھوڑا سست سست سا تھا  ہاتھی کو ایسے لگ رہا تھا جیسے اسے بخار ہے  کچھ ہی دیر بعد چوہا بھی آ گیا چوہا ہاتھی کے سر پر سوار ہوا اور دونوں دوست دریا کی طرف چل پڑے  جب چوہے نے ہاتھی کے سر پر گدگدی کی تو ہاتھی کو اچھا نہ لگا اور ہاتھی نے چوہے سے کہا کہ آج میری طبیعت ٹھیک نہیں اس لئے آج آرام سے بیٹھے رہو  لیکن چوہے نے ہاتھی کی بات پہ کان نہ دھرے  ہاتھی اور چوہے کا گزر جب گاؤں میں سے ہوا تو چوہا بچوں کو خوش کرنے کے لئے ہاتھی کا کان پکڑ کر جھولنے لگا  گاؤں کے ایک گھر میں رنگساز گھر کو رنگ کر رہے تھے اور اس گھر کے باہر چونے سے بھرا ایک بہت بڑا ڈرم پڑا ہوا تھا  جب چوہا ہاتھی کے کان سے جھولا تو ہاتھی کو بہت غصہ آیا اور ہاتھی نے چوہے کو اپنی سونڈ سے پکڑ کر ہوا میں اُچھال دیا  چوہا بہت دور تک اوپر ہوا میں کلابازیاں کھاتا گیا اور پھر سیدھا چونے سے بھرے ڈرم میں آ گرا  پہلے تو چوہا بہت گھبرایا لیکن پھر ہمت باندھ کے چونے سے بھرے ڈرم سے نکلنے کی کوشش کرنے لگا  کافی کوشش کے بعد چوہا ڈرم کو پکڑ پکڑ کر اور رینگ رینگ کر ڈرم سے باہر نکلنے میں کامیاب ہو ہی گیا  جب چوہا ڈرم سے باہر آیا تو چوہے کا سرمئی رنگ سفید رنگ میں تبدیل ہو چکا تھا  چوہے کے جسم کے چاروں طرف چونا ہی چونا نظر آ رہا تھا  بچے سفید چوہے کو دیکھ کر بہت خوش ہوئے اور بچے چوہے کو چار چونا چار چونا پکارتے ہوئے تالیاں بجانے لگے  وہاں سے جنگل کے کچھ دوسرے جانور بھی گزر رہے تھے اور جنگل کے کچھ پرندے قریب لگے درختوں پر بیٹھے ہوئے تھے  وہ بھی چوہے کی حالت دیکھ کر ہنسنے لگے  سب چوہے کا نیا نام چار چونا سن کر بہت خوش ہوئے اور بچوں کے ساتھ چوہے کو چار چونا چار چونا کہنے لگے  چوہے کو بہت شرمندگی اور بے عزتی محسوس ہو رہی تھی  ہاتھی بھی وہاں کھڑا یہ سارا تماشہ دیکھ کر بہت خوش ہو رہا تھا  چوہا بھی غصے میں ہاتھی کو خونخوار آنکھوں سے گھور رہا تھا  چوہا ہاتھی کے پاس آیا اور ہاتھی سے مخاطب ہو کر کہنے لگا آج تم نے میرے ساتھ اچھا نہیں کیا  میں اس کا بدلہ تم سے ضرور لوں گا  میں بے شک تم سے بہت چھوٹا ہوں مگر تمہیں ایسا سبق سکھاؤں گا کہ تم زندگی بھر یاد رکھو گے  ہاتھی چوہے کو دیکھ کر ہنس کر بولا،پہلے تم اپنے آپ کو دیکھو اور پھر مجھے  تم مجھے کیا سبق سکھاؤ گے،کیا پدی اور کیا پدی کا شوربہ  یہ کہہ کر ہاتھی دریا کی طرف چل پڑا اور چوہا روتا ہوا اپنے گھر کی طرف چل پڑا  وہاں پر موجود جانوروں اور پرندوں نے یہ سارا واقع جنگل کے دوسرے جانوروں اور پرندوں کو سنایا  کچھ ہی دیر میں چوہا پورے جنگل میں چار چونا کے نام سے مشہور ہو چکا تھا  چار چونا جب گھر پہنچا تو چار چونے کی امی چار چونے کی حالت دیکھ کر پریشان ہو گئی اور چار چونے سے پوچھنے لگی بیٹا یہ تم نے اپنی کیا حالت بنا رکھی ہے  چار چونا امی کی گود میں بیٹھ کر رو رو کر امی کو سارا واقع سنانے لگا  امی نے چار چونے سے کہا کہ میں نے تمہیں سمجھایا بھی تھا کہ ہاتھی سے دوستی سوچ سمجھ کے کرنا  اور اگر ہاتھی کی طبیعت ٹھیک نہیں تھی تو تمہیں بھی ہاتھی کو تنگ نہیں کرنا چاہئے تھا  پھر امی چار چونے کو دریا کی طرف لے گئی اور چار چونے کو اچھی طرح نہلایا اور چار چونے کے جسم پہ لگے چونے کو اُتارا  جاری ہے  
شاہدہ علی  عادل اور مدثر دونوں بھائی گھر کے قریب ایک اسکول میں اکٹھے پڑھنے جاتے تھے  عادل چھٹی اور مدثر پانچویں جماعت میں پڑھتا تھا  ان کو اسکول جاتے وقت امی جان کی طرف سے لنچ باکس ملتے تھے،جس میں کھانے پینے کی صحت بخش اشیاء موجود ہوتی تھیں  امی ان دونوں کو بیس بیس روپے بھی دیتی تھیں،تاکہ اگر کبھی ضرورت پڑے تو ان کے پاس پیسے موجود ہوں  عادل قدرے فضول خرچ تھا  وہ لنچ باکس ملنے کے باوجود روز بیس روپے بھی خرچ کر لیتا تھا  جب کہ مدثر کفایت شعار تھا  لنچ باکس میں ملنے والی چیزیں اس کے لئے کافی ہوتی تھیں  وہ روز کے ملنے والے بیس روپے بچا لیتا  وہ اپنے جمع کیے پیسوں سے اپنی کئی ضرورتیں پوری کر لیتا تھا،کبھی کوئی کتاب خرید لیتا،کبھی رنگ دار پنسلیں وغیرہ  جاری ہے  عادل اسے کنجوس،مکھی چوس کہتا تھا  شروع میں وہ چڑتا تھا  پھر امی نے اسے بچت کرنے کی اہمیت بتا کر سمجھایا تو اس نے چڑنا چھوڑ دیا  جب اس نے چڑنا چھوڑ دیا تو عادل نے اسے چڑانے کا سلسلہ بھی ختم کر دیا  حال ہی میں اسکول کی کینٹین کے برابر میں ایک نئی دکان کا اضافہ ہوا،جس میں بہت سی چاکلیٹس اور جوسز وغیرہ رکھے گئے تھے  عادل کو چاکلیٹیں بہت پسند تھیں  عادل اپنے بیس روپے لے کر کینٹین پر گیا تو مزے دار چاکلیٹوں پر اس کی نظر پڑی،جنھوں نے اس کی ساری توجہ اپنی طرف کھینچ لی  انکل  یہ والی چاکلیٹ کتنے کی ہے  عادل نے مطلوبہ چاکلیٹ کی طرف اشارہ کیا  پچاس روپے کی  کینٹین والے انکل نے مسکرا کر بتایا  مگر میرے پاس تو بیس روپے ہیں،یہ چاکلیٹ کیسے خریدوں  عادل نے چند لمحے سوچ میں گزارے اور پھر پلٹ گیا  کیا ہوا  کاؤنٹر کے پیچھے کھڑے ہوئے انکل نے پوچھا  اصل میں مجھے وہ چاکلیٹ لینی تھی،مگر میرے پاس پیسے کم ہیں  اگر آپ میری بات مانیں تو مجھے چاکلیٹ دے دیں اور یہ بیس روپے رکھ لیں،باقی پیسے میں آپ کو کل دے دوں گا  عادل نے جھجکتے ہوئے کہا  عادل روز کینٹین سے کچھ نہ کچھ خریدتا تھا اور کبھی اس نے اُدھار نہیں کیا تھا  یقینا وہ کل یہ پیسے لوٹا دے گا  انکل نے کچھ دیر سوچا اور بیس روپے لے کر اسے ایک چاکلیٹ دے دی  عادل چاکلیٹ لے کر خوشی خوشی چلا گیا  چاکلیٹ بہت مزے دار تھی  اس کا ذائقہ چھٹی تک عادل کے منہ میں رہا  اب تو چاکلیٹ کھانے کی عادت سی ہو گئی  انکل  اگر آپ بُرا نہ مانیں تو آپ بیس روپے لے کر مجھے وہ چاکلیٹ دے دیا کریں تو میں باقی کے سارے پیسے مہینے کی پہلی تاریخ کو ادا کر دوں گا  پہلی تاریخ آنے میں دس روز باقی تھے جب کہ دو دن چھٹی تھی  سو کینٹین والے انکل نے حامی بھر لی  عادل روز بیس روپے دے کر وہ چاکلیٹ لے لیتا اور آنکھیں بند کر کے چاکلیٹ کے مزے اُڑاتا  آنکھ تو اس کی مہینے کی پہلی تاریخ کو کھلی جب انکل نے اسے حساب بے باق کرنے کے لئے کہا  اب تو عادل بہت گھبرایا  اس کے پاس پیسے کہاں تھے جو وہ دیتا اور اگر گھر میں بتاتا تو امی ابو کی ڈانٹ سننی پڑتی جو اُدھار کے سخت خلاف تھے  ان کے گھر کا اُصول تھا کہ چیز نہ ملے تو اس کے بغیر گزارا کر لیا جائے،مگر اُدھار سے بچا جائے  اب میں کیا کروں  عادل نے پریشانی سے سوچا  کئی روز انکل تقاضا کرتے رہے اور عادل انھیں ٹالتا رہا  عادل نے وہاں سے چیزیں لینی چھوڑ دیں  اگر روز کے بیس روپے بھی دوں تو کتنے دن لگ جائیں گے  پتا نہیں انکل مانیں یا نہ مانیں،مگر چل کر بات کرتا ہوں  عادل نے چھٹی کے بعد کینٹین والے انکل سے بات کی تو وہ راضی نہ ہوئے  بولے مجھے اپنے سارے پیسے اکٹھے چاہییں وہ بھی کل،ورنہ میں تمہارا بستہ اپنے پاس رکھ لوں گا  پھر پیسے دو گے تب ہی بستہ واپس کروں گا  انکل نے روکھے سے انداز میں کہا  عادل  یہ تمہارا کیلکولیٹر،تم کلاس میں بھول آئے تھے  عادل کا ہم جماعت اسد بھاگتا ہوا آیا اور کیلکولیٹر اس کے ہاتھ میں تھما کر گیٹ کی طرف بھاگ گیا  لاؤ یہ کیلکولیٹر دو مجھے اور جب پیسے دو گے اسے واپس لے جانا  کینٹین والے انکل نے اس کے ہاتھ سے کیلکولیٹر لے کر اپنے پاس رکھ لیا  انکل یہ میرے بابا کا کیلکولیٹر ہے  میں آج کے لئے لایا تھا  مجھے یہ انھیں واپس کرنا ہے  عادل روہانسا ہو گیا  میاں  لگتا ہے کہ اُدھار لینا تمہاری عادت ہے،اب یہ کیلکولیٹر بھی اُدھار  مگر یہ میں واپس بالکل نہیں دوں گا  کینٹین والے انکل نے اس کا مذاق اُڑایا  مدثر کب سے گیٹ کے پاس کھڑا عادل کا انتظار کر رہا تھا،مگر وہ ابھی تک نہیں آیا تھا  آہستہ آہستہ سارا اسکول خالی ہو رہا تھا  مدثر نے عادل کی تلاش میں اِدھر اُدھر دیکھا تو اس کی نظر سامنے گئی،جہاں سے عادل ڈھیلے ڈھیلے قدم اُٹھاتا چلا آ رہا تھا  عادل بھائی  کہاں رہ گئے تھے  چلیں جلدی گھر چلیں  مدثر نے عادل کا ہاتھ تھام کر اس کے چہرے کی طرف دیکھا تو اسے اس کی آنکھوں میں آنسو نظر آئے  کیا ہوا عادل بھائی  رو کیوں رہے ہیں  مدثر فکر مند ہوا تو عادل نے اسے ساری بات بتا دی  عادل بھائی  آپ نے اُدھار کیوں لیا  پتا ہے نا امی بابا خود بھی اُدھار سے بچتے ہیں اور ہمیں بھی اُدھار سے منع کرتے ہیں  مدثر کے کہنے پر عادل چڑ گیا  پتا ہے سب کچھ مجھے،بس ہو گئی غلطی،مگر اب کیا کروں  مدثر چھوٹا ہونے کے باوجود زیادہ سمجھدار تھا  آپ آئیں میرے ساتھ  انکل  عادل بھائی کو آپ کے کل کتنے پیسے دینے ہیں  مدثر نے پوچھا  دو سو ستر روپے  کینٹین والے انکل نے کہا تو مدثر نے اپنا بستہ نیچے رکھا اور اس کے اندر والی جیب کی زپ کھول کر اس میں سے پانچ سو روپے کا نوٹ نکالا  یہ لیں،پلیز اپنے پیسے لے لیں اور کیلکولیٹر واپس دے دیں  کینٹین والے انکل نے اپنے پیسے وصول کیے،باقی رقم اور کیلکولیٹر مدثر کے ہاتھ میں دیا اور آئندہ سے کسی بچے کو اُدھار دینے سے توبہ کر لی  شکریہ مدثر  تم نے آج میری جان بچا لی  عادل نے شرمندگی سے کہا  کوئی بات نہیں بھائی  مگر وعدہ کریں،اب آپ کبھی کسی سے اُدھار نہیں لیں گے  بالکل نہیں لوں گا،میری توبہ،مگر یہ تو بتاؤ تمہارے پاس اتنے سارے پیسے کہاں سے آئے اور تم نے انھیں اسکول بیگ میں کیوں رکھا ہوا تھا  عادل کی پریشانی ختم ہو چکی تھی  دونوں بھائی گھر کی طرف جا رہے تھے  عادل بھائی  امی ہمیں جو بیس روپے روز دیتی ہیں،وہ میں جمع کرتا ہوں تو ہر مہینے میرے پاس چھے سو روپے جمع ہو جاتے ہیں  آج میں یہ پانچ سو روپے لایا تھا،کیونکہ مجھے بازار سے بچوں کے اُردو رسائل اور رنگین مارکر خریدنے تھے  مدثر نے بتایا تو عادل کو احساس ہوا کہ امی کا دیا ہوا لنچ باکس ان کے لئے کافی ہوتا تھا،مگر وہ صرف بازاری چٹخارے کی وجہ سے اپنی رقم وہ کینٹین پر خرچ کر دیتا تھا  مدثر  آج سے میں بھی اپنے پیسے فضول چیزیں کھانے پینے میں ضائع نہیں کروں گا،بلکہ بحث کیا کروں گا  میرا وعدہ ہے کہ میں اگلے مہینے تمہارے سارے پیسے واپس کر دوں گا  عادل نے وعدہ کیا تو مدثر مسکرا دیا  اب عادل کو کفایت شعاری کی اہمیت اور اُدھار کے نقصان کا احساس ہو گیا تھا  اس کے بعد عادل نے کبھی کسی سے اُدھار نہ لیا اور نہ فضول خرچی کی  
زہرا نگاہ  علیزے ایک بہت پیاری بچی ہے  اس کے پاس ایک گڑیا ہے  دیکھنے کے لائق  علیزے اپنی گڑیا سے بہت پیار کرتی ہے  ایک دن اس نے سوچا کیوں نہ میں اپنی گڑیا کی شادی کر دوں  کل جمعہ ہے  جمعے کا دن اچھا رہے گا  سب سے پہلے علیزے اپنی آپا کے پاس گئی اور بولی آپا  کل میری گڑیا کی شادی ہے  آپ ضرور آئیے  آپا نے کہا میں ضرور آتی مگر کل تو مجھے سچ مچ ایک شادی میں جانا ہے  علیزے کے دونوں بھائی علی اور باچھو جب اسکول سے آئے تو علیزے نے ان سے کہا کل میری گڑیا کی شادی ہے  آپ دونوں ضرور آئیے  دونوں خوب ہنسے  بولے بھئی،کل تو ہم کرکٹ کھیلنے جا رہے ہیں  علیزے نے اپنی سہیلیوں ربیعہ اور مریم سے کہا  وہ دونوں جمعہ کو اپنی خالہ کے گھر جا رہی تھیں  جاری ہے  پھر علیزے نے سوچا،چھوٹے شایان کو بلاؤں  شایان علیزے کا خالہ زاد بھائی تھا اور دوست بھی تھا  مگر شایان اس وقت گھر پر نہیں تھا  اب تو علیزے بہت پریشان ہوئی  مگر کیا کرتی  صبح صبح اُٹھ بیٹھی  اپنے تمام کھلونے سجائے  گڑیا کو اچھے اچھے کپڑے پہنائے اور خود ہی اپنی گڑیا کی شادی میں شامل ہو گئی  تھوڑی دیر بعد کیا دیکھتی ہے کہ اس کی گڑیا کی شادی میں بہت سے مہمان آ رہے ہیں  بھالو،طوطا،گرگٹ،جھینگر اور جگنو میاں  یہ سب تحفے بھی لائے تھے  بھالو کے خالو بھی آئے ہوئے تھے  وہ ایک بہت خوبصورت صندوق لائے تھے  گرگٹ بُندے لایا تھا جو ہلانے سے چمکتے تھے اور تو اور جھینگر گڑیا کے لئے دوشالہ لایا تھا اور طوطا وہ اپنا پوتا ساتھ لایا تھا اور گڑیا کے لئے ایک چھوٹی سی بندوق لایا تھا  رہے جگنو میاں،تو ان کی کیا بات تھی  وہ چمک چمک کر گڑیا کے چاروں طرف ناچ رہے تھے اور گا رہے تھے  علیزے بہت خوش ہوئی  ساری اداسی غائب ہو گئی  کیسی اچھی شادی ہو رہی تھی  یکایک دروازہ زور سے کھلا  علیزے کی آنکھ کھل گئی  آپا،دونوں بھائی،ربیعہ مریم سب لوگ آ گئے تھے  ان سب کے ہاتھوں میں اپنے اپنے تحفے تھے  آپا نے کہا دیکھ،میں ان سب کو لے کر آئی ہوں جن کو تم بلانا چاہتی تھیں  تھوڑی دیر ضرور ہو گئی  یہ لو میں تمہاری گڑیا کے لئے صندوق لائی ہوں  بھیا بولے اور میں بندوق،یہ چھوٹی سی  چھوٹے بھائی نے کہا یہ لو بُندے،ہلانے سے چمکتے ہیں  ربیعہ اور مریم بولیں ہم تمہاری گڑیا کے لئے دوشالہ لائے ہیں  اتنے میں شایان بھاگتا ہوا آیا اور اس کے پاس ایک چھوٹی سی لالٹین تھی وہ گڑیا کے چاروں طرف ناچ ناچ کر گانے لگا  علیزے نے گڑیا کی شادی رچائی  شادی کی دعوت سب کو کھلائی  بھالو کا خالو صندوق لایا  طوطے کا پوتا بندوق لایا  جھینگر کی اماں نے بھیجا دوشالہ  بُندے لے آیا گرگٹ بے چارہ  علیزے نے گڑیا کی شادی رچائی  
خالد نجیب خان  افطاری ہونے میں ابھی تقریباً ایک گھنٹہ پڑا تھا  باجی ماما اور دادی کے ساتھ کچن میں مصروف تھیں جبکہ علی اور موسیٰ دادا ابو کے ساتھ ٹی وی لاؤنج میں بیٹھے افطاری کے وقت کا انتظار کر رہے تھے  اُس وقت ٹی وی پر ہر طرف مختلف قسم کے پکوان بنانے کی تراکیب بتائی جا رہی تھیں جن میں سے کچھ بھی نیا نہیں تھا  سوائے اشتہارات کے  علی کے دادا ابو کا ان اشتہارات کو دیکھ کر پارا چڑھنا شروع ہو گیا تھا  اسی لئے اُنہوں نے ٹی وی بند کر دیا  ٹی وی بند ہوتے ہی دونوں بچوں کو بے چینی شروع ہو گئی  اُن دونوں کی خواہش تھی کہ کارٹون والا کوئی مزیدار سا چینل ہی لگا دیا جائے مگر دادا ابو سے ٹی وی کا ریمورٹ حاصل کرنا بہت ہی مشکل کام تھا اور اُن کی موجودگی میں کارٹون والا چینل لگانا تو گویا ناممکنات میں سے تھا  جاری ہے  دادا ابو بھی جان چکے تھے کہ یہ دونوں بچے کیا چاہتے ہیں  اُنہوں نے اُنہیں پیار سے اپنے پاس بلایا اور سمجھایا کہ افطاری سے پہلے کا وقت روزہ دار کیلئے بے حد قیمتی وقت ہوتا ہے  اسے ضائع نہیں کرنا چاہئے  اس وقت مانگی گئی دعا کو اللہ تعالیٰ ایسے ہی سنتا ہے جیسے وہ آپ کے بالکل سامنے موجود ہو اور اللہ تعالیٰ اس وقت ایسی کسی دعا کو رد نہیں کرتا جو اس تک پہنچ چکی ہو  اس لئے افطاری سے قبل ٹی وی پر کارٹون دیکھنا یا اس طرح کے کسی اور کام میں وقت ضائع نہیں کرنا چاہیے  بہترین بات تو یہ ہے کہ عصر کی نماز پڑھنے کے بعد تسبیح کی جائے اگر کوئی دنیاوی کام بھی ہو تو ساتھ ساتھ وہ بھی ضرور کرنا چاہیے جیسے آپ کی ماما اس وقت کچن میں کام کر رہی ہیں یا آپ کو سکول کا سبق یاد کرنا ہے تو وہ بھی کر لیں،میلی یونیفارم دھونے والی ہے تو وہ دھو لیں،وغیرہ وغیرہ  ترمذی شریف میں لکھا ہے کہ نبی صلی اللہ علیہ وآلہ وسلم نے فرمایا ہے کہ افطار کے وقت روزہ دار جو بھی دعا مانگتا ہے اُس کی دعا قبول ہوتی ہے،رد نہیں ہوتی  یوں بھی ہمیں روزہ کی حالت میں بڑے اہتمام کے ساتھ ہر برائی سے دور رہنے کی کوشش کرنی چاہیے کیونکہ روزہ کا تو اصل مقصد ہی زندگی کو پاکیزہ بنانا ہے  نبی کریم صلی اللہ علیہ وآلہ وسلم کا ارشاد ہے کہ روزہ ڈھال ہے اور جب تم میں سے کوئی روزہ سے ہو تو اپنی زبان سے کوئی بری بات نہ نکالے اور نہ ہی شور شرابا کرے اور اگر کوئی اُس سے گالی گلوچ کرنے لگے یا لڑائی پر آمادہ بھی ہو تو روزہ دار کو چاہیے کہ وہ اس کا جواب نہ دے  علی دادا جان کی باتیں غور سے سُن رہا تھا جبکہ موسیٰ کا دھیان ابھی بھی ٹی وی کے ریمورٹ کی طرف ہی تھا  اُس نے دادا جان کی توجہ اُس کی طرف دلاتے ہوئے کہا  دادا جان یہ تو ٹھیک ہے مگر روزہ رکھنے سے کسی کی صحت کیسے بہتر ہو جاتی ہے حالانکہ روزہ رکھنے سے تو ہمیں بھوک اور پیاس برداشت کرنا پڑتی ہے  بھوک اور پیاس کا ذکر سن کر موسیٰ پھر سے متوجہ ہو گیا  دادا جان کہنے لگے بلاشبہ روزے صحت کیلئے بہت مفید ہوتے ہیں  ہر مذہب اور فرقے کے معالجین کا کہنا ہے کہ روزہ رکھنے سے صحت پر مثبت اثرات مرتب ہوتے ہیں  رمضان المبارک کی آمد کے ساتھ ہی بیماریاں کم ہو جاتی ہیں اس کا ثبوت ہسپتالوں کے وہ رجسٹر ہیں جن میں مریضوں کا ریکارڈ رکھا جاتا ہے  روزہ ہائی بلڈ پریشر کے علاوہ نظام انہضام کو بھی ٹھیک کرتا ہے بشرطیکہ سحری اور افطاری اس طرح ہی کی جائے جس طرح کہ ہمارے گھر میں ہوتی ہے  آج کل ٹی وی چینلز پر چلنے والے اشتہاروں سے متاثر ہو کر لوگ افطاری اور سحری کے اوقات میں ایسی ایسی غذائیں استعمال کرنے لگ جاتے ہیں کہ جس سے ایسا لگتا ہے کہ بیماری یا خرابی روزہ رکھنے کی وجہ سے ہوئی ہے حالانکہ وہ خرابی تو غلط چیز غلط وقت پر کھانے سے ہوئی ہوتی ہے  روزہ تو کم یا نہ کھانے کا نام ہے  یعنی عام دنوں میں جتنا ہم کھاتے ہیں اس سے بھی کم کھانا چاہیے مگر دیکھا گیا ہے کہ لوگ عام دنوں کے برابر نہیں بلکہ اُس سے بھی زیادہ کھا جاتے ہیں  ہمارے گھر میں کچن کے اخراجات رمضان کے مہینے میں روٹین کی نسبت کم ہو جاتے ہیں جبکہ اکثر گھروں میں یہ اخراجات دو گنا سے بھی زیادہ ہو جاتے ہیں  رمضان المبارک میں کچن کے بجٹ میں جو کمی ہوتی ہے اُس کا فائدہ آپ کے آس پاس رہنے والے غریب لوگوں کو پہنچنا چاہئے  ماڈرن سائنس نے تو یہ بھی ثابت کر دیا ہے کہ ہر شخص ہی کو صحت مند رہنے کیلئے روزہ رکھنے کی ضرورت ہے  یعنی کوئی شخص اگر بیمار نہ بھی ہو تو اُسے ہمیشہ صحت مند رہنے کیلئے سال میں کم از کم ایک ماہ کے روزے ضرور رکھنے چاہیں  دادا ابو ہمارے گھر میں تو سب ہی باقاعدگی سے روزے رکھتے ہیں اسی لئے تو سب اللہ کے فضل و کرم سے صحت مند رہتے ہیں  تم نے ٹھیک کہا ہے  اب مجھے ہی دیکھ لو میری عمر کے بہت سے لوگ اس قدر کمزور ہوتے ہیں کہ ان پر کوئی بھی معمولی سے معمولی بیماری حملہ آور ہو سکتی ہے میں نے جب سے ہوش سنبھالا ہے کبھی بھی کوئی روزہ نہیں چھوڑا اور مجھے یقین ہے کہ میرے بچوں اور ان کے بچوں اور ان کی آنے والی نسلیں بھی اگر اسی طرح باقاعدگی سے روزے رکھتی رہیں تو وہ بھی ہمیشہ تندرست ہی رہیں گی  اسی دوران افطاری کا وقت ہو گیا علی کے پاپا بھی دفتر سے واپس آ گئے تھے اور کچن میں موجود تمام افراد بھی ڈائننگ ٹیبل پر آ گئے  دادا ابو نے دعا کے لئے ہاتھ اُٹھائے تو سب ہی نے ہاتھ اُٹھا لئے اور اللہ تعالیٰ سے اپنے اور اپنے ملک کیلئے خیر اور برکتیں مانگنے لگے  
ساجد کمبوہ  کچھ لمحوں میں چبوترے پر رکھا پنجرہ کھولا جائے گا اس میں بیٹھا پرندہ جس کے کندھے پر بیٹھے گا وہی ہمارا بادشاہ ہو گا  لکڑہارا ارسلان یہ دلچسپ منظر دیکھنے لگا  قسمت کی خوبی جب پنجرہ کھولا گیا تو پرندہ اُڑ کر ارسلان کے کندھے پر آن بیٹھا  لوگوں نے تالیاں بجائیں اور اپنے نئے بادشاہ کو محل لے آئے اور رسومات کی ادائیگی کے بعد بادشاہت کا تاج ارسلان کے سر پر سجا دیا گیا  یوں محنت و مشقت کرنے والا نیک دل اور بہادر لکڑہارا بادشاہ بن گیا  چند روز آرام و سکون سے حالات کا جائزہ لینے کے بعد اس نے مملکت کے معاملات دیکھنے شروع کیے تو معلوم ہوا کہ ملک میں لاقانونیت،لوٹ مار،غنڈہ گردی،چوری چکاری عام ہے  بے تحاشہ کرپشن اور رشوت ستانی کا بازار گرم ہے  جاری ہے  بااثر ظالموں سے کسی کی جان و مال محفوظ نہیں  بادشاہ کے دربار میں روزانہ درخواستیں دیتے ہیں مگر راشی داروغہ بادشاہ تک نہیں پہنچنے دیتا  رشوت کے بغیر کوئی کام نہیں ہوتا  اس نے اعلان کروایا کہ آج کے بعد کوئی رشوت نہیں لے گا  اگر معلوم ہو گیا تو اس کی سزا پھانسی ہو گی  ہر طرف سناٹا چھا گیا مگر لوگ کب باز آنے والے تھے  انہوں نے رشوت لینی نہ چھوڑی،جس جس کا پتہ چلتا اسے پھانسی چڑھا دیا جاتا  کچھ ہی دنوں میں رشوت لینے اور دینے والوں میں نمایاں کمی دیکھنے میں آئی  رشوت کے خاتمے کے ساتھ ہی غنڈہ گردی اور لاقانونیت کا بھی خاتمہ ہو گیا ہر شخص اپنے فرائض اور دوسروں کے حقوق کا خیال کرنے لگا  یوں ملک میں اصلاح احوال کی صورت بنی اور تعمیر و ترقی کا نیا دور شروع ہو گیا  ریاست کی تعمیر و ترقی کی شہرت چاروں طرف پھیلی تو ارسلان کو ملک بدر کرنے والے بادشاہ نے اس سے ملنے کی خواہش کا اظہار کیا  ارسلان نے اپنا ولی عہد لانے کی شرط رکھی  بادشاہ اپنے ولی عہد یعنی شہزادے کو لے کر بادشاہ کے دربار میں پہنچا تو اپنے دوست کو دیکھ کر حیران رہ گیا  ادھر بادشاہ بھی اسے دیکھ کر پریشان ہو گیا  ارسلان کا حسن سلوک دیکھ کر اسے شرمندگی ہو رہی تھی مگر ارسلان نے کہا کہ بے شک آدمی کی حیثیت و اختیار کا مالک و خالق وہی ہے جو دن رات کو آپس میں تبدیل کرنے کی طاقت رکھتا ہے مجھے آپ سے کوئی شکوہ نہیں اگر مجھے ملک بدر نہ کرتے تو آج بھی لکڑیاں بیچ کر گزارہ کر رہا ہوتا،لیکن اللہ تعالیٰ بہترین کارساز ہے  پیارے بچو  آپ بھی محنت کا دامن ہاتھ سے نہ چھوڑیں اس لئے آپ کو بھی محنت کرنی چاہئے تاکہ آپ بھی کامیاب زندگی بسر کر سکیں  
آفتاب احمد خانزادہ  ایک بادشاہ نے ایک عظیم الشان عمارت تعمیر کروائی،جس میں ہزاروں آئینے لگائے گئے تھے  ایک مرتبہ ایک کتا کسی نہ کسی طرح اس عمارت میں جا گھسا  رات کے وقت چوکیدار دروازہ بند کر کے چلا گیا،لیکن کتا عمارت میں ہی رہ گیا  کتے نے چاروں جانب نگاہ دوڑائی تو اسے چاروں طرف ہزاروں کی تعداد میں کتے نظر آئے  اسے ہر آئینے میں ایک کتا دکھائی دے رہا تھا  اس کتے نے کبھی بھی اپنے آپ کو اتنے دشمنوں کے درمیان پھنسا ہوا نہیں پایا تھا،اگر ایک آدھ کتا ہوتا تو شاید وہ اس سے لڑ کر جیت سکتا تھا،لیکن اب کی بار اسے اپنی موت یقینی نظر آ رہی تھی،کیونکہ جس طرف آنکھ اُٹھاتا،اُسے کتے ہی کتے نظر آتے تھے  اوپر نیچے اور چاروں طرف کتے ہی کتے نظر آ رہے تھے  جاری ہے  کتے نے بھونک کر ان کتوں کو ڈرانا چاہا تو وہ ہزاروں کتے بھی بھونکنے لگے،کیونکہ اس کے اپنے بھونکنے کی آواز جب سنسان عمارت میں گونج کر واپس لوٹی تو اسے یوں محسوس ہوا کہ ہزاروں کتے بھونک رہے ہیں  اس کا رواں رواں کانپ اُٹھا  اس نے بھاگنے کی کوشش نہیں کی،کیونکہ وہ چاروں طرف سے گھِر چکا تھا  صبح جب چوکیدار نے عمارت کا دروازہ کھولا تو وہاں کتے کی لاش موجود تھی  اس عمارت میں کوئی بھی موجود نہیں تھا،جو اسے مارتا،عمارت خالی تھی،لیکن کتے کے پورے جسم پر زخموں کے نشانات تھے اور وہ خون میں لت پت پڑا تھا  اس کتے کے ساتھ کیا ہوا  خوف کے عالم میں وہ کتا بھونکا،جھپٹا،دیواروں سے ٹکرایا اور اپنے جیسے کتوں کے خوف سے مر گیا  یعنی وہ کتا ان دشمنوں کو مارتے مارتے خود مر گیا،جو حقیقت میں تھے ہی نہیں  
ساجد کمبوہ  برسوں پہلے کی بات ہے کہ ایک شہزادے سے دوستی ہو گئی  ہوا یوں کہ شہزادہ شکار کے لئے جنگل میں گیا کہ اچانک سامنے سے شیر آ گیا اس کی دھاڑ سے گھوڑا بدک گیا جس کی وجہ سے شہزادہ توازن برقرار نہ رکھ سکا اور گر گیا  شیر کو بالکل سامنے دیکھتے ہوئے شہزادے نے فوراً تلوار نکالی اور مقابلے کے لئے تیار ہو گیا  شیر اس کی جانب لپکا شہزادے نے تلوار گھمائی جو شیر کی پسلیوں میں لگی اب زخمی شیر اور بھی خطرناک ہو گیا تھا  اس نے شہزادے پر چھلانگ لگائی تو شہزادے کے ہاتھ سے تلوار گر پڑی  شیر نے شہزادے کو زخمی کر دیا  شہزادے نے خوب مقابلہ کیا مگر بپھرے درندے سے مقابلہ آسان نہ تھا  آخر کار شیر نے اسے گرا دیا  قریب تھا کہ شہزادے کی گردن دبوچتا اچانک شیر دھاڑ کر پیچھے کو مڑا کسی نے اس کی کمر میں بڑی زور سے کلہاڑا مارا تھا  جاری ہے  شیر دھاڑ کر جنگل کی طرف بھاگ نکلا  شہزادے نے دیکھا کہ ایک خوبصورت نوجوان نے فوراً شہزادے کو اُٹھایا ایک محفوظ جگہ پر لے جا کر اس کی مرہم پٹی کی  کچھ دیر بعد شہزادے کے محافظ اسے ڈھونڈتے ہوئے پہنچ گئے  انہوں نے شہزادے کو دوسرے گھوڑے پر بٹھایا اور محل کی طرف روانہ ہو گئے  یوں لکڑہارے کی شہزادے سے دوستی ہو گئی اور اس کی تیمارداری کے لئے محل آنے لگا تھا  شہزادہ اسے پسند کرنے لگا تھا کیونکہ وہ ذہین عقلمند اور بہادر تھا لیکن بادشاہ کو اس کی دوستی ایک آنکھ نہ بھاتی تھی  اس نے شہزادے کو حکم دیا کہ اس سے دوستی ختم کر دے  شہزادے نے احتجاج کیا کہ وہ میرا محسن ہے اور بہت اچھے اخلاق کا مالک اور ذہین انسان ہے  غریب ہونا کوئی جرم نہیں ایسے سمجھدار سے دوستی کا ہاتھ بڑھایا ہے،اب مجھے زیب نہیں دیتا کہ اس سے تعلق توڑوں  بادشاہ نے حکم جاری کیا کہ اسے اور اس کے خاندان کو ملک بدر کر دیا جائے یوں ایک فوجی دستہ لکڑہارے کو بے یار و مددگار سرحد سے باہر چھوڑ آیا کئی دنوں کی مسافت کے بعد وہ بھوکا پیاسا ایک بڑے شہر پہنچا جہاں کھلے میدان میں بڑے چبوترے پر بڑی بڑی پگڑیوں والے بہت سے سردار،امراء اور تاجر بیٹھے تھے جن کے سامنے میز پر پنجرے میں ایک پرندہ تھا  لکڑہارے نے اس بڑے اور عالیشان مجمع کا سبب پوچھا تو معلوم ہوا کہ کل ان کا بادشاہ فوت ہو گیا آج یہاں نئے بادشاہ کا انتخاب ہو گا  جاری ہے  
آمنہ ماہم  دس سال کی زینب کو چڑیاں بہت اچھی لگتی تھیں  اُڑتی،پھدکتی،چہچہاتی چڑیاں دیکھ کر وہ بہت خوش ہوتی  آسٹریلیں اور ہرے ہرے طوطے اسے خاص طور پر اچھے لگتے تھے  ایک بار اس نے اپنی ممی سے کہا کہ وہ طوطا پالنا چاہتی ہے لیکن ممی نے کہا کہ طوطے قید میں رہنا پسند نہیں کرتے،انہیں اپنی آزادی بہت پیاری ہوتی ہے  گھر کے سامنے درختوں پر بہت سی چڑیاں رہتی ہیں  خوب چوں چوں کرتی ہیں،انہیں دیکھا کرو  زینب نے ممی کی بات مان لی اور طوطا خریدنے کی ضد چھوڑ دی  اسکول سے آنے کے بعد بالکونی میں کھڑے ہو کر طرح طرح کی چڑیوں کو اور سامنے گھر والوں کے آسٹریلین طوطوں کو دیکھتی  ایک دن زینب شام کو کمرے میں آئی تو دیکھا ایک آسٹریلین طوطا اُس کے کمرے میں بیٹھا ہوا ہے  جاری ہے  چھوٹا سا گرے رنگ کا،لال لال آنکھیں،پتلی سی دم تھی  وہ دم لگاتار اوپر نیچے ہلا رہا تھا  اس طوطے کو اُس نے پہلے کبھی نہیں دیکھا تھا  زینب طوطے کو کمرے میں دیکھ کر بہت خوش ہوئی  بھاگ کر ممی کو بلا لائی  انہوں نے بتایا یہ شاما ہے  بڑا میٹھا بولتا ہے اور خوب سیٹیاں بجاتا ہے،یہاں شاید بھنک کر آ گیا ہے  چلو اسے واپس بھیج دیں،انہوں نے طوطے کو ہشکایا،تاکہ وہ دروازے سے واپس چلا جائے  یہ طوطا ہے یا اس کا بچہ  زینب نے ممی سے پوچھا  یہ فادر طوطا ہے تب تو اسے ضرور بھیج دیجئے  اس کے بچے انتظار کر رہے ہوں گے  زینب نے کہا اور ممی کے ساتھ وہ بھی طوطے کو ہشکانے لگی  وہ کبھی کمرے میں لگی ٹیوب لائٹ پر بیٹھتا تو کبھی پھدک کر دیوار کی گھڑی پر کبھی پنکھے کے پروں پر اور کبھی بڑی سی پینٹنگ کے فریم پر بیٹھ جاتا  زینب اور ان کی ممی نے لاکھ کوشش کی لیکن وہ دروازے کی طرف گیا ہی نہیں  دروازہ بالکونی پر کھلتا تھا اور وہ ادھر ہی سے آیا تھا  ایسا کرتے ہیں فی الحال اسے یہی چھوڑ دیتے ہیں  صبح اسے راستہ مل جائے گا  ممی یہ کہہ کر باورچی خانے میں چلی گئیں  ٹھیک ہے  آج رات یہ ہمارا مہمان رہے گا  زینب خوش ہو گئی  رات کو اُس کے پاپا گھر آئے تو انھوں نے کوشش کر کے طوطے کو پکڑا اور زینب کو چھت پر رکھا ہوا پنجرہ لانے کو کہا،زینب بھاگ کر گئی اور پنجرہ لے کر آئی اُس کے پاپا نے طوطا پنجرے میں ڈال دیا  تھوڑی دیر گزری تو زینب بہت پریشان ہوئی  اُس نے پاپا سے کہا،کہ یہ خاموش ہو کر بیٹھ گیا ہے،کیا یہ بیمار ہو گیا ہے  تو اُس کے پاپا نے بتایا نہیں یہ اپنے جن دوستوں کو چھوڑ کر آیا ہے اُن کی وجہ سے اُداس ہے  ایک دو دن تک ٹھیک ہو جائے گا  مگر زینب کو چین نہ آیا  آخر اُس کے ذہن میں ایک ترکیب آئی کہ سامنے والے گھر والوں نے طوطے پال رکھے ہیں،کہیں یہ طوطا اُن کا نہ ہو،وہ پتہ کرنے اُن کے گھر گئی کہ اُن کا کوئی طوطا تو نہیں اُڑ گیا  تو اُنھوں نے بتایا کہ صبح ایک طوطا اُڑ گیا تھا اور اب اُس کی طوطی بہت اُداس ہے تو زینب نے اُنھیں بتایا کہ اُن کا طوطا اُس کے گھر اُڑ کر آ گیا ہے،لہٰذا وہ اپنا طوطا اُن کے گھر سے لے آئیں تھوڑی دیر بعد وہ آئے اور طوطا اپنے گھر واپس چلا گیا  اس طرح زینب کی کوشش سے طوطا اپنی فیملی سے مل گیا  
محمد اسامہ  آج سے کئی سو سال پہلے چوہوں کا ایک خاندان چھوٹے سے بل میں رہائش پذیر تھا  دن کی روشنی میں چوہے اپنے بل سے نہیں نکل سکتے تھے اور نہ ہی خوراک تلاش کر سکتے تھے،سو سارا دن انہیں بھوکا رہنا پڑتا  وجہ یہ تھی کہ بلی نہایت آسانی سے انہیں دیکھ لیتی اور شکار کر لیتی تھی،چوہے رات کو بھی نکلتے تو جب بھی چھپ چھپا کر نکلتے  بلی کا خوف ان کے سر پر تلوار کی طرح لٹکتا رہتا  وہ کتنی بھی احتیاط کیوں نہ برتے،بلی ایسے دبے پاؤں آتی کہ انہیں خبر تک نہ ہوتی اور ان کا ایک ساتھی بلی کے لنچ یا ڈنر کی نذر ہو جاتا  ایک لمبے عرصے تک وہ خوف کے عالم میں جیتے رہے،ہر روز ان کے ساتھی بلی کی بھینٹ چڑھتے رہے  آخر ایک رات بوڑھے چوہے نے اجلاس بلوایا،جس میں ہر چھوٹا بڑا چوہا شریک ہوا  جاری ہے  بوڑھے چوہے نے آنکھوں میں آنسو بھرتے ہوئے کہا  میرے ساتھیو  یہ ڈر ڈر کر جینا بھی کوئی جینا ہے  یہ کیسی زندگی ہے کہ ہماری آنکھوں کے سامنے ہمارے پیارے دشمن کے پیٹ کا ایندھن بنتے رہیں اور ہم چپ چاپ سہتے جائیں  بوڑھے چوہے کی آواز بلند ہوتی گئی  اس نے چاروں طرف نظر دوڑائی  دیگر چوہوں کی آنکھوں میں آنسو دیکھ کر اس نے مکاّ ہوا میں لہرایا اور کہا  آخر کوئی حد ہوتی ہے ظلم سہنے کی بھی سوچو،میرے ساتھیو،کوئی ترکیب سوچو،اس عذاب سے نجات پانے کی،آزاد زندگی گزارنے کی  بوڑھا چوہا خاموش ہوا تو سب سر جوڑ کر بیٹھ گئے  آخر ایک چوہا زور سے اُچھلا اور بولا  وہ مارا،ایسی ترکیب سوچی ہے کہ بس  سارے چوہے یک زبان ہو کر بولے  وہ کیا  چوہا کھنکارا،پھر اپنی گردن سہلاتے ہوئے گویا ہوا  ہم ایک گھنٹی بلی کی گردن میں باندھ دیں گے،تو جب وہ آئے گی تو گھنٹی بجے گی اور ہمیں پتا چل جایا کرے گا اور ہم بھاگ جائیں گے  سب چوہے خوشی سے تالیاں بجانے لگے  واہ بھئی واہ  کیا عمدہ ترکیب ہے  آپ بڑے ہیں،آپ ہی بلی کی گردن میں گھنٹی باندھیے  چوہا تیار ہو گیا  جب بلی کے آنے کا وقت ہوا تو گھنٹی لے کر بل کے باہر کھڑا ہو گیا  بلی قریب آئی،چوہے کے تو چھکے چھٹ گئے،پاؤں کپکپائے،ہاتھ تھرتھرائے،گھنٹی ہاتھ سے چھوٹ گئی،وہ دوڑتا ہوا بل میں داخل ہو گیا بلی تو شکار کو بچتا دیکھ کر واپس ہو لی،مگر چوہے بہادر کا بُرا حال ہوا  سب چوہے اس کے ارد گرد کھڑے ہو کر قہقہے لگا رہے تھے کوئی تالیاں پیٹ رہا تھا،کوئی سیٹیاں بجا رہا تھا،ایک نے تو یہ بھی کہہ دیا  بڑا آیا گھنٹی باندھنے والا  اگلی رات تمام چوہے پھر سر جوڑ کر بیٹھ گئے  اس بار ایک بوڑھے چوہے نے ترکیب بتائی  میرے دوستو،اتفاق میں برکت ہے ناں،اس لئے جیسے ہی بلی آئے گی،ہم سب اس پر اکھٹے حملہ کر دیں گے،خوب ماریں گے،ایسا کرنے سے بلی پر ہماری دھاک بیٹھ جائے گی اور دوبارہ ہمیں شکار کرنے کی جرات نہ کر سکے گی  سارے چوہے خوش ہو گئے اور بلی کا انتظار کرنے لگے  جوں ہی بلی آئی سب نے حملہ کر دیا کوئی ٹانگ سے چمٹ کر کاٹنے لگا کوئی دُم سے،کوئی پیٹھ پر بلی نے جو زور لگایا دُم جھاڑی پیر جو پٹخا تو ایک چوہا دور جا گرا،دوسرے کا کچومر نکل گیا  باقی چوہوں نے جو حال دیکھا تو بھگدڑ مچ گئی،سب بل کی طرف بھاگے  بلی نے اطمینان سے ایک تگڑا چوہا دبوچا اور چلتی بنی  سب چوہے ایک دوسرے کو لعن طعن کرتے،بزدل اور ڈرپوک کے القابات سے نوازتے پھر سر جوڑ کر بیٹھ گئے  سوچنے لگے  ایک ننھا سا چوہا بول اٹھا  مجھے ایک بہت اچھی ترکیب سوجھی ہے،وہ یہ کہ زمین پر گوند پھیلا دی جائے،اور اس میں گوشت کا ایک ٹکڑا رکھ دیا جائے  بلی جب گوشت کا ٹکڑا لینے آئے گی تو اس کے پاؤں گوند کی وجہ سے چپک جائیں گے،پھر وہ ہلنے جلنے سے قاصر ہو جائے گی،اور یوں ہم گھنٹی اس کی گردن میں باندھ دیں گے  اب چوہے خوشی خوشی گوند زمین پر پھیلائے،گھنٹی ہاتھ میں پکڑے بلی کا انتظار کرنے لگے  بلی آئی،سرخ گوشت کا بڑا سا ٹکڑا دیکھ کر اس کی باچھیں کھل گئیں،جھٹ سے اس پر لپکی لیکن یہ کیا،اس کے پاؤں تو گوند کے دلدل میں دھنستے چلے گئے  جیسے جیسے نکلنے کی کوشش کرتی،ویسے ویسے اس کا جسم مزید گوند میں لتھڑتا جاتا  چوہوں نے جو یہ ماجرا دیکھا تو نعرہ مستانہ بلند کیا  ننھا چوہا لپک کر بلی کی پیٹھ پر چڑھ گیا اور اس کی گردن میں گھنٹی باندھ دی  دیر تک چوہے ننھے کے حق میں نعرے لگاتے رہے اور نجات کا جشن مناتے رہے اور بلی کا مذاق اُڑاتے رہے اور اسی وقت سے چوہے بلی سے نہیں ڈرتے  انہیں بلی کے آنے کا دور سے پتا چل جاتا ہے کیونکہ اس کی گردن میں بندھی گھنٹی بجتی رہتی ہے اور وہ فوراً ہی اپنے بل میں چھپ جاتے ہیں  
شازیہ کاشف،کراچی  زین اور علی کو تعلیم حاصل کرنے میں کوئی دلچسپی نہ تھی  امتحانوں کے دن ان کے لئے کسی ڈراؤنے خواب سے کم نہ ہوتے تھے  وہ دونوں ہر وقت جلد از جلد امیر ہونے کے طریقوں پر غور کرتے رہتے تھے  ایک دن انھوں نے سوچا کیوں نہ سمندر پہ جا کر مچھلی کو پکڑا جائے،جس کو بیچ کر ہم راتوں رات امیر ہو جائیں گے  جل مچھلی کی کہانی انھوں نے اپنی دادی جان سے سن رکھی تھی  اگلی صبح وہ دونوں اسکول جانے کے بجائے سمندر پر پہنچ گئے  جال سمندر میں ڈالا اور جل مچھلی کے جال میں پھنسنے کا انتظار کرنے لگے  صبح سے دوپہر ہو گئی اور دوپہر سے شام،مگر جال میں جل مچھلی تو کیا کوئی عام مچھلی بھی نہ پھنسی تھی  وہ مایوسی سے سوچ ہی رہے تھے کہ اب کیا کریں اچانک ان کے کندھے پر کسی نے ہاتھ رکھا  جاری ہے  انھوں نے چونک کر پیچھے دیکھا تو وہاں ایک مچھیرا کھڑا تھا  مچھیرے نے ان سے پوچھا کہ وہ دونوں اکیلے سمندر پر کیا کر رہے ہیں  تمہارے ساتھ کوئی بڑا نہیں ہے  علی اور زین نے ڈر کے مارے تمام ماجرا مچھیرے کو بتا دیا  جل مچھلی والی بات پر مچھیرا بے اختیار ہنس پڑا اور ہاتھ سے اشارہ کر کے بتایا یہاں دور دور تک کوئی ایسی مچھلی نہیں پائی جاتی  مچھیرے نے ان دونوں کو بتایا کہ اصل دولت علم کی دولت ہے  اگر تم علم حاصل کرو گے تو کچھ ہی عرصے بعد وہ سب حاصل کر لو گے جو تم پانا چاہتے ہو  غلط راستے انسان کو بُرائی کی طرف لے جاتے ہیں،جو دنیا اور آخرت دونوں میں تباہی کا سبب بنتے ہیں  بڑا آدمی وہ ہے جس کے پاس علم کی دولت ہے  لہٰذا تم دونوں گھر جاؤ اور دل لگا کر پڑھائی کرو  مچھیرے کی باتیں ان دونوں کی سمجھ میں آ گئیں اور وہ ایک نئے عزم کے ساتھ اپنے گھر چل دیے  
ایک کسان کے کھیت میں کسی امیر کے گھوڑے گھس گئے  جنہوں نے اس کھیت میں بڑی تباہی مچائی  ان گھوڑوں نے کچھ تو روند کر اور کچھ چر کہ اس کھیت کا ستیا ناس کر دیا  کسان غصے میں بھرا ہوا ان گھوڑوں کے مالک کے پاس گیا اور اُس سے کہا  آپ کے گھوڑوں نے میرا کھیت برباد کر دیا ہے  گھوڑوں کے مالک نے اس کی شکایت سن کر جواب میں کہا تمہارے خیال میں میرے ان گھوڑوں کی وجہ سے تمہارا کتنا نقصان ہوا ہے  کسان نے اپنے آپ کو قابو میں رکھتے ہوئے جواب دیا  میرا کل ملا کہ پچاس روپے کا نقصان ہوا ہے  گھوڑوں کے مالک نے اسی وقت کسان کو پچاس روپے دے کر کہا، اگر نقصان کچھ زیادہ ہوا ہو تو سوچ لینا اور مجھے بتا دینا  میں زیادہ دینے کو بھی تیار ہوں  جاری ہے  کسان پچاس روپے لے کر اپنے گھر واپس آ گیا  لیکن جب کھیت پک گیا اور فصل تیار ہو گئی  تو وہ پہلے سے بھی زیادہ قیمت پر بک گئی  یہ دیکھ کر کسان بہت خوش ہوا  لیکن چونکہ وہ ایک ایماندار کسان تھا  اس لئے پچاس روپے لے کر گھوڑوں کے مالک کے پاس پہنچا اور اس سے کہا  جناب عالی  میری فصل کٹ گئی اور نقصان کی جگہ کچھ زیادہ نفع بھی ہو گیا ہے  پس اب آپ اپنے روپے واپس لے لیں  یہ سن کر گھوڑوں کے مالک نے اس پچاس روپوں کے ساتھ پچاس روپے اور ملا کہ کسان کو پورے سو روپے دے دیئے اور اس سے کہا یہ نقصان کا بدلہ نہیں بلکہ تمہاری ایمان داری کا انعام ہے  شوق سے لے جاؤ اور اسی طرح ہمیشہ سچائی پر قائم رہو  
حبیب اشرف صبوحی  صبح لان میں بیٹھ کر اخبار پڑھنے کے بعد پودوں کو پانی دے رہا تھا  میری نواسی کھانے میں سے بچے ہوئے کچھ چاول لے کر آئی اور کہنے لگی نانا  میں یہ چاول یہاں کونے میں پھینک دوں،تاکہ چڑیاں اپنا پیٹ بھر لیں  میں نے کہا بیٹی  مجھے کیا اعتراض ہو سکتا ہے،لیکن یہ تو بہت تھوڑے ہیں  ان سے تو چڑیوں کا پیٹ نہیں بھرے گا  بہرحال اس نے چاول ایک کونے میں ڈال دیے اور چلی گئی  تھوڑی دیر بعد وہاں چڑیاں آنی شروع ہو گئیں  پہلی چڑیا جب آئی اس نے چاول کا ایک دانہ منہ میں لیا اور اُڑ گئی  پھر اور چڑیاں بھی آئی  انھوں نے بھی ایک ایک دانہ بڑے پیارے انداز میں لیا اور اُڑ گئیں  مجھے اس وقت یہ احساس ہوا کہ یہ پرندے کتنے قناعت پسند اور انصاف پسند ہیں  جاری ہے  انھوں نے اُتنے ہی چاول لئے جتنی ان کو ضرورت تھی،مگر ہم انسان اپنے حصے کا کھانا کھا کر اس وقت اِدھر اُدھر دیکھنے لگتے ہیں،تاکہ باقی کھانا شام کے اور رات کے لئے اکٹھا کر لیں  شاید پھر موقع نہ مل سکے  اپنے گھر یا کارخانے میں مزدور لگاتے ہیں تو کوشش یہ ہوتی ہے کہ کم از کم اُجرت دی جائے  اس کی وجہ یہ ہے کہ اللہ کے رزاق ہونے کا پورا یقین نہیں ہے  شک رہتا ہے کہ اگر ضرورت سے زیادہ کھانا جمع نہ کیا تو میں اور میرے بچے بھوکے مر جائیں گے  یہ صورتِ حال پہلے وقتوں میں نہ تھی  لوگ ایک دوسرے سے محبت کرتے تھے اور ایک دوسرے کی ضروریات کا خیال رکھتے تھے  ذخیرہ اندوزی کا کوئی تصور دور دور تک نہ تھا  میں نے 70 سال پہلے جس ماحول میں آنکھ کھولی اس وقت ہمارے گھر کا ماحول خالص دینی اور ادبی تھا  والد صاحب ڈاک خانہ میں پوسٹ ماسٹر تھے  اس قلیل تنخواہ میں والدہ صاحبہ نے ہم پانچ بہن بھائیوں کو بہت اعلیٰ تعلیم دلوائی  بچوں کی شادیاں کیں  والدہ بُرے سے بُرے وقت میں نہیں گھبرائیں  گھر میں بے شمار بچے اور بچیاں قرآن شریف بلا معاوضے پڑھنے آتے تھے  ہفتے میں ایک روز ان کو حلوا،کلچے اور بعض دن ان کو گڑ کے چاول ملتے تھے  بچے بہت خوش ہوتے تھے اور اکثر چھٹی کے دن بھی آ جاتے تھے  والدہ صاحبہ ان بچوں کو کچھ نہ کچھ دے دیتی تھیں  مجھے بہت بُرا لگتا تھا  میں چھوٹے بچوں کو مارتا تھا کہ یہ لوگ پڑھنے بھی آتے ہیں اور کھانا بھی کھاتے ہیں  والدہ صاحبہ مجھے سمجھاتی تھیں کہ بیٹے کوئی کسی کو نہیں کھلاتا یہ سب اللہ کھلاتا ہے  ہو سکتا ہے کہ ہمیں جو رزق مل رہا ہے،وہ ان کے نصیب سے مل رہا ہے  بچپن کا یہ سبق اب بھی یاد ہے اور کوشش یہ ہوتی ہے کہ کسی کے لئے رزق کا انتظام کیا جائے اور دسترخوان کو وسیع کیا جائے  اس طرح جو خوشی میسر ہوتی ہے،اس کا کوئی بدل نہیں ہو سکتا  
بتول فاطمہ  اسلم ایک سپر اسٹور میں داخل ہوا پھر اس نے ایک مہنگی پرفیوم اُٹھائی اور اسے اپنی جیب میں رکھ لیا  پھر اس نے ایک بہت ہی عمدہ گھڑی اُٹھائی  اسی طرح کئی مہنگی مہنگی چیزیں اپنی جیب میں رکھیں اور سپر اسٹور سے باہر آ گیا  اس نے بہانہ بناتے ہوئے قریب ہی ایک دکان پر وہ چیزیں سستے داموں بیچ دیں  اس کی موٹر سائیکل بھی چوری کی تھی،جسے وہ بے دردی سے چلا رہا تھا  راستے میں ایک برقعہ پوش خاتون اپنا پرس کندھے پر لٹکائے جا رہی تھیں  وہ تیزی سے موٹر سائیکل چلاتا ہوا قریب سے گزرا اور خاتون کا پرس چھین کر تیزی سے ایک بغلی سڑک پر مڑ گیا  آلو لے لو،پیاز لے لو،کھیرا،ککڑی،بیگن،ٹماٹر  کریلے بھی ہیں اور ٹنڈے بھی  لے لو لے لو تازہ سبزی لے لو  جاری ہے  کرمو روزانہ کی طرح آج بھی آوازیں لگاتا ہوا اس گلی سے گزر رہا تھا کہ اچانک ہیلمٹ پہنا ہوا ایک آدمی تیزی سے موٹر سائیکل بھگاتا ہوا اس گلی میں داخل ہوا اور دیکھتے ہی دیکھتے کرمو کے ٹھیلے سے بُری طرح ٹکرا گیا  آدمی موٹر سائیکل سے گر گیا  موٹر سائیکل بھی زمین پر پھسل گئی  کرمو کی ساری سبزیاں بھی بکھر گئیں  کرمو چونکہ موٹر سائیکل کو دیکھتے ہی پیچھے ہٹ گیا تھا،اس لئے وہ محفوظ رہا  وہ اسلم تھا،جو درد سے کراہ رہا تھا  اس کی بائیں ٹانگ سے خون نکل رہا تھا اور دایاں بازو بھی بُری طرح چٹخ گیا تھا  موٹر سائیکل کے ٹائر ابھی تک گھوم رہے تھے،کیونکہ انجن بند نہیں ہوا تھا  کرمو اس آدمی کی حالت دیکھ نہیں پا رہا تھا  وہ جلدی سے لوگوں کو مدد کے لئے پکارنے لگا  اس نے موٹر سائیکل کا انجن بھی بند کر دیا تاکہ اس کی آواز واضح ہو جائے  جلد ہی لوگ اس کے ارد گرد جمع ہو گئے،پھر سب نے اپنی مدد آپ کے تحت اس آدمی کو اُٹھا کر ایمبولینس میں سوار کیا اور اسے لے کر ہسپتال پہنچے  ڈاکٹروں نے علاج شروع کر دیا  اُدھر کرمو اپنے آپ کو کوس رہا تھا کہ اس کی وجہ سے ہی سب کچھ ہوا ہے،کیونکہ وہ خرید و فروخت میں بے ایمانی کرتا تھا  اب اس کا خاصا نقصان ہو گیا  اس نے توبہ کی اور پکا ارادہ کر لیا کہ اب کسی کے ساتھ دھوکا نہیں کروں گا  اسلم کی حالت بہت خراب تھی  اسے ایمرجنسی وارڈ میں لے جایا گیا  اس کی بائیں ٹانگ پر بہت گہری چوٹ لگی تھی  دائیں ہاتھ کی ہڈی ٹوٹ گئی تھی،جس کی وجہ سے اس کا پورا ہاتھ ناکارہ ہو گیا تھا  اس کی جیب میں کئی ہزار روپے تھے  اسے ہسپتال پہنچانے سے پہلے ہی کسی نے روپے نکال لیے تھے  موبائل بھی جیب میں نہیں تھا  تھوڑی دیر بعد اسلم ہوش میں آ گیا  اس کا دایاں ہاتھ بھی کسی کام کا نہیں رہا  اب وہ اپنے آپ کو ملازمت کر رہا تھا  اس نے چوری کر کے جتنی بھی دولت جمع کی تھی،سب ختم ہو گئی تھی  اس نے اپنا ہاتھ بھی گنوا دیا تھا  چوری کی سزا بھی تو یہی ہوتی ہے کہ چور کا ہاتھ کاٹ دیا جائے  
فضل اور ہارون دو گہرے دوست نہر کے قریب ایک چھوٹے سے گاؤں میں رہتے تھے  ایک طرف پکی سڑک بنی ہوئی تھی  ہارون کا گھر فضل کے گھر سے کچھ دور شہر کے قریب تھا  نہر کی طرف پکی سڑک کے کنارے ایک بہت پرانا ڈاک خانہ تھا  یہ سڑک بہت خوف ناک کہلاتی تھی  یہاں لوگوں کو اکثر بھوت نظر آتے تھے  رات کے دس بجے کے بعد یہاں سے کوئی نہیں گزرتا تھا  ایک دن ہارون،فضل کے گھر تھا تو باتوں باتوں میں دیر ہو گئی  اس کا گزر اسی سڑک سے ہونا تھا  ہارون اپنے آپ کو بہت بہادر سمجھتا تھا  اس لئے اکیلا ہی چل دیا  سردیوں کی رات تھی  اس نے سوچا یہ بہت پرانی باتیں ہیں  یہاں کوئی بھوت وغیرہ نہیں ہو سکتا  لوگ یونہی ڈراتے رہتے ہیں  ایسا کچھ نہیں وہ سر کو جھٹک کر آگے بڑھا  ہارون سنسان سڑک پر جا رہا تھا  جاری ہے  آج تو رات کے گیارہ بج گئے  اس کو بہت سردی محسوس ہوئی  سڑک بہت سنسان تھی  دور سے چوکیدار کی سیٹی کی آواز آ رہی تھی  وہ اپنی دُھن میں جا رہا تھا  جب وہ پرانے ڈاک خانے کے قریب پہنچا تو اچانک سامنے ایک لڑکی آتی ہوئی دکھائی دی  اس نے سبز لباس پہن رکھا تھا اور دو چوٹیاں کیے ہوئی تھی  وہ دونوں ہاتھوں سے اپنی چٹیوں کو پکڑ کر ہارون کو غور سے دیکھے جا رہی تھی  یہ دیکھ کر ہارون کے حواس گم ہو گئے  وہ تو ہمیشہ بھوتوں کا مذاق اُڑایا کرتا تھا،لیکن لڑکی کو دیکھ کر اس کے اوسان خطا ہو گئے  تبھی اس لڑکی نے بہت بھاری آواز سے پوچھا کہاں سے آ رہے ہو  لڑکی کا یہ پوچھنا تھا کہ ہارون اتنی تیزی سے بھاگا کہ پیچھے مڑ کر بھی نہ دیکھا  اس کو کچھ پتا نہ چلا کہ کب گھر پہنچا اور اپنے بستر پر بے سدھ گرا  وہ ساری رات اس نے جاگ کر گزاری  صبح اُٹھ نہ سکا  اس کو بہت تیز بخار نے آ لیا تھا  شام کو فضل اس کے پاس آیا تو اس نے سارا واقعہ فضل کو سنا دیا  دو ہفتے بعد اس کی طبیعت کچھ بہتر ہوئی تو ایک صبح فضل کے ساتھ شہر کی طرف جا رہا تھا  راستے میں وہی لڑکی نہر کے کنارے ان ہی کپڑوں میں نظر آئی  وہ ایک ٹھیلے والے سے پھل لے کر کھا رہی تھی  ہارون نے اس ٹھیلے والے کے پاس جا کر اس سے پوچھا کہ یہ کون ہیں جو ایسے حلیے میں ہے  اس نے بتایا یہ ایک کسان کی بیٹی ہے  اس کے باپ کا پچھلے سال انتقال ہو گیا تو اس صدمے سے وہ پاگل ہو گئی  تبھی سے یہ اس حال میں ہے  یہ سن کر فضل اور ہارون اپنے آپ پر خوب ہنسے  آج تک ہارون کو وہ رات ہمیشہ یاد ہے  اصل بات معلوم ہونے کے بعد بھی وہ ڈاک خانے والی سڑک سے رات کو کبھی نہیں گزرے  
محمد انیق خان،کراچی  احمد آباد نامی ایک چھوٹا سا قصبہ سمندر کے کنارے آباد تھا  اس قصبے میں ضرورت کی ہر چیز میسر تھی  وہاں کے رہنے والے بہت ملنسار تھے اور ایک دوسرے کے دکھ درد میں شریک ہوتے تھے  اس قصبے میں فاروق اور عامر نامی دو لڑکے رہتے تھے  ان دونوں کو سیر کرنے کا بہت شوق تھا،اس لئے وہ دونوں روز صبح سویرے سیر کرنے نکل جاتے تھے  ایک روز وہ دونوں سیر کرتے کرتے کافی دور نکل گئے  اچانک ان کی نظر ایک کشتی پر پڑی جس پر سے چند لوگ لکڑی کے بڑے بڑے صندوق اُتار رہے تھے  وہ لوگ مشکوک لگ رہے تھے اور بہت دھیمی آواز میں باتیں کر رہے تھے  دونوں ایک بڑے پتھر کے پیچھے چھپ کر انھیں دیکھ رہے تھے  اچانک اُن دونوں کو اپنے پیچھے قدموں کی آہٹ سنائی دی  جاری ہے  دونوں نے پیچھے مڑ کر دیکھا تو ان کے دل دھک سے رہ گئے  ایک آدمی اُن پر پستول تانے کھڑا تھا تم دونوں یہاں کیا کر رہے ہو  اس نے کرخت آواز میں سوال کیا  جواب نہ ملنے پر وہ آدمی انھیں اپنے ساتھیوں کے پاس لے گیا  یہ تم کن بچوں کو ساتھ لے کر آئے ہو بشیر  اُن میں سے ایک بولا  باس  یہ دونوں ہمیں چھپ کر دیکھ رہے تھے  بشیر نے اُن دونوں کی طرف اشارہ کرتے ہوئے کہا  ان دونوں کو رسیوں سے باندھ کر غار میں ڈال دو  باس نے حکم دیا  دو آدمی آگے بڑھے اور فاروق اور عامر کو پکڑ کر غار میں ڈال دیا  ڈر کے مارے اُن دونوں کی گھگی بند گئی،اور وہ بالکل خاموش ہو گئے  کچھ دیر تک غار کے باہر سے آوازیں آتی رہیں اور پھر خاموشی چھا گئی  میرے خیال سے وہ لوگ چلے گئے ہیں  فاروق نے کہا  ہمیں ان رسیوں سے آزاد ہونے کی کوشش کرنی چاہیے  عامر نے چپکے سے کہا  میری رسی کچھ ڈھیلی ہے اور قریب ہی ایک نوکیلا پتھر پڑا ہوا ہے اور میں کوشش کر کے آزاد ہو سکتا ہوں  فاروق نے سرگوشی کی  پھر وہ کوشش کرنے لگا اور تقریباً بیس سے پچیس منٹ کی کوشش کے بعد وہ اپنے ہاتھ آزاد کرنے میں کامیاب ہو گیا  اُس نے جلدی جلدی عامر کو کھولا اور پوری قوت کے ساتھ اپنے قصبے کی طرف دوڑ لگا دی  جب قصبے کے قریب پہنچے تو دوپہر کا وقت ہو رہا تھا  وہ سیدھا پولیس اسٹیشن گئے اور وہاں موجود انسپکٹر جمال کو ساری بات بتا دی  انسپکٹر جمال اپنے سپاہیوں کو لے کر فوراً روانہ ہو گئے  جب انھوں نے غار پر چھاپا مارا تو اندر سے دس صندوق برآمد ہوئے  یہ صندوق سونے سے بھرے ہوئے تھے  یہ سونا پڑوسی ملک سے اسمگل ہو کر آیا تھا اور بہت زیادہ مالیت کا تھا  انسپکٹر جمال نے وہ سارا سونا ضبط کر لیا اور کمشنر کے حوالے کر دیا  کمشنر نے ان دونوں لڑکوں کی اس بہادری پر پچاس پچاس ہزار روپے انعام دیا  
روبینہ ناز  ہمارے گاؤں میں ایک لڑکا رہتا تھا جس کا نام احمد تھا  وہ بہت ذہین لڑکا تھا اسے پڑھنے لکھنے کا بہت شوق تھا اور اکثر رات کو دیر تک پڑھتا رہتا تھا  وہ اپنے امتحانات کی تیاری کئی مہینے پہلے سے شروع کر دیا کرتا تھا  اس کی امی جب بھی سو کر اٹھتیں اور اُسے پڑھتے ہوئے دیکھتیں تو دل ہی دل میں بہت خوش ہوتی اور اُسے ڈھیروں دعائیں بھی دیتیں  احمد کی امی خوش ہو کر احمد کو بہت پیار بھی کیا کرتی تھیں  احمد اپنے سب ساتھیوں اور دوستوں میں سب سے زیادہ ذہین لڑکا تھا  احمد کا ایک بہت اچھا دوست بھی تھا جس کا نام عامر تھا وہ احمد کی کلاس میں کچھ عرصہ پہلے ہی داخل ہوا تھا ایک مسئلہ یہ تھا کہ یہ نیا لڑکا عامر پڑھنے میں تھوڑا کمزور تھا  اس لئے کلاس کے دوسرے لڑکے اور طالب علم اس سے دور دور رہتے تھے  جاری ہے  وہ عامر سے دوستی کرنا پسند نہیں کرتے تھے اور ہمیشہ اسے اپنے ساتھ بیٹھنے نہیں دیا کرتے تھے  دوسری طرف احمد تھا جس نے عامر سے نہ صرف دوستی کی بلکہ بڑی خوش دلی سے پڑھائی میں اس کی مدد بھی کرتا تھا  عامر اب اکثر احمد کے گھر جا کر وہاں دیر تک پڑھتا رہتا تھا  احمد کی امی دونوں کی کامیابی کے لئے دل سے دعائیں کیا کرتی تھی احمد نے عامر کی پڑھائی میں بہت مدد کی امتحانات میں احمد اور عامر نے خوب دل لگا کر محنت کی اور اپنے پیپر بڑی محنت سے دیئے  احمد کی امی نے بھی احمد اور عامر کے لئے نماز پڑھ کر خوب دعائیں مانگیں جب احمد کا رزلٹ آیا تو احمد نے اپنے سکول میں نمایاں کامیابی حاصل کی تھی اور اس کے ساتھ ساتھ عامر بھی بہت اچھے نمبروں سے پاس ہو گیا تھا  احمد اور عامر کی کامیابی کو دیکھ کر سارے دوست بہت شرمندہ ہوئے اور انہیں یہ احساس ہو گیا کہ اگر وہ عامر کو نظر انداز نہ کرتے تو وہ سب بھی آج اچھے دوست ہوتے سب نے احمد اور عامر سے معافی مانگی اور سب بہت اچھے دوست بن گئے  نتیجہ دوستی ایسا ناتا جو سونے سے بھی مہنگا  
نازیہ آصف  پالی نے جا کر دیکھا تو کھانے کو کچھ بھی نہیں تھا  وہ سب بہت پریشان ہوئے کہ یہ کیسے ہو گیا  ہم نے تو ایسے موسم کے لئے ہی اچھی خاصی خوراک جمع کی ہوئی تھی  مونا ٹونا کہنے لگے  ہم تو کل ہی اتنے سارے امرود لائے تھے کہ ساری سردیاں گھر بیٹھ کر مزہ کریں گے  بارش لگے کئی دن ہو چلے تھے شدید سردی تھی  کوئی پرندہ کہیں دکھائی نہ دیتا تھا  مونا ٹونا پالی خود نانگو بھیا بھوک سے نڈھال تھے  دوسری طرف سست کوے چوری کا مال کھا کھا کر بہت موٹے ہو رہے تھے  بیفا ماں کو اداس دیکھ کر پالی نانگو کے پاس گئی اور اسے پوچھنے لگی کہ تم نے گھر کا خیال کیوں نہیں رکھا تمہاری غلطی کی وجہ سے آج بیفا ماں اور ہم سب کا یہ برا حال ہو رہا ہے  نانگو بھیا نے بدتمیزی کی،تو پالی ناراض ہو کر واپس آ گئی  جاری ہے  اب سست کووں کی نظر مستقل طور پہ بیفا ماں کے گھر پہ تھی  اب انھوں نے اگلا نشانہ مونا ٹونا کو بنانے کا سوچا  جب صبح وہ کھانے پینے کی تلاش میں گئے،تو ایک سست کوا بھی ان کے پیچھے ہو لیا اور موقع ملتے ہی مونا ٹونا سے کہنے لگا دیکھو بھائیو  تم نے ان سب کے لئے کھانا کیوں جمع کر رہے ہو وہ نانگو بھیا تو تم سے سیدھے منہ بات بھی نہیں کرتا تو پھر یہ سب کیوں  چھوڑو انھیں کماؤ،کھاؤ،اور مزے کرو  مونا ذرا سیانا تھا وہ کہنے لگا  تم جاؤ یہاں سے یہ ہمارے گھر کی بات ہے  مگر سست کوا بڑا ڈھیٹ تھا  کہنے لگا ٹونا تم ہی مونا کو سمجھاؤ کہ دوسروں کے لئے اپنی زندگی مت خراب کرو  اور یہ کہہ کر سست کوا اُڑ گیا،مگر دونوں بلبل بھائیوں کے دل میں ایک بری بات کے بیج بو گیا  اگلی شام جب سب جمع ہوئے،تو مونا ٹونا سب کھچے کھچے سے لگ رہے تھے  کسی نے بھی دوسرے سے بات نہ کی  دوسری طرف سست کوے کو بھائی نے انعام کے طور پہ بہت بڑا ٹکڑا امرود کا دیا اور خود بیفا ماں کے گھونسلے پہ نظریں جما کر ان کی بربادی کا انتظار کرنے لگا  مونا ٹونا اسی طرح اندر ہی اندر جلتے رہے کہ ہمارے ساتھ تو بہت زیادتی ہو رہی ہے  کماتے ہم اور کھاتے یہ سب ہیں  پھر انھوں نے فیصلہ کر لیا اور رات گئے تک بیفا ماں درخت کی اونچی شاخ پہ بیٹھے ان کا انتظار کرتی رہی،مگر وہ دونوں گھر نہ آئے،تو تھک ہار کر بیفا گھونسلے میں آ گئی  پالی گہری نیند سو رہی تھی  بیفا ماں سوچنے لگی،میرے گھونسلے کو کس کی نظر لگ گئی ہے  اگلے دن جب پھر کھانے کو کچھ نہ تھا تو نانگو بھیا بڑبڑاتے ہوئے سست کووں کے پاس جا بیٹھے  جنہوں نے بڑی آؤ بھگت کی اور نانگو بھیا کے گھر سے چرائے گئے کھانے سے نانگو کی بہت تواضع کی اور یہ بھی کہا کہ چھوڑو بیفا ماں کو اور اب ہمارے ساتھ ہی رہا کرو یہاں سب تمہیں مفت میں ملے گا  بے وقوف مانگو بھیا بھی ان کی باتوں میں آ گیا اور اگلی رات وہ بھی گھر نہ گیا اور پیغام بھجوا دیا کہ میں اب ادھر ہی ٹھیک ہوں،بھوکے رہ کر جان نہیں گنوا سکتا  بیفا ماں کا دل ایک بار پھر بہت رنجیدہ ہوا  پالی بھی اپنے ٹوٹے ہوئے پَر کی وجہ سے اُڑ نہیں سکتی تھی  وہ بھوکی تھی  کافی کمزور بھی ہو چکی تھی اور سردی بھی زوروں پہ تھی  بیفا ماں بھی اب کمزور ہو چکی تھی  اور اکیلی پالی گھونسلے میں بیٹھ کر رو رہی تھی  مونا ٹونا نانگو سب جا چکے تھے اور کوے اپنی چال میں کامیابی پر خوش ہو رہے تھے  اب انھوں نے ایک اور ترکیب سوچی اور نانگو سے کہا کہ جاؤ،بلی تک ہمارا ایک پیغام پہنچا آؤ  نانگو بھیا جب بلی کی طرف جا رہا تھا تو بیفا ماں نے اسے بلا کر سمجھایا کہ نانگو دیکھو اپنے لئے تو سبھی جیتے ہیں دوسروں کے لئے بھی جینا سیکھو  تم ذرا سوچو تو ہمارے گھر میں سب کے ساتھ کوئی نہ کوئی مسئلہ تھا مگر ہم سب بڑی آسانی سے رہ رہے تھے،یاد کرو،میں نے تم سب کو مشکل وقت میں پناہ دی،پالی نے سب کے لئے اپنی لمبی چونچ سے آرام دہ گھر بنایا  مونا ٹونا سب کے لئے کھانا لاتے،تم گھر کی رکھوالی کرتے تھے  سب ایک دوسرے کے مددگار تھے  ہم سب گھر میں محفوظ تھے  تم نے یہ کیا کیا  تم دشمن کی باتوں میں آگئے تھے  مگر نانگو بھیا نے بیفا ماں کی ایک نہ سنی اور چلتا بنا  بیفا ماں کا دل ہی ٹوٹ گیا اور وہ اپنی دوست رتی خالہ کے گھونسلے میں چلی گئی  رتی خالہ بھی بیمار تھی  اس نے بیفا کو رات ادھر ہی روک لیا  جب صبح ہوئی تو دیکھا کہ مانو بی نے آ کر پالی کو کھا لیا تھا  اس کے پَر ادھر ادھر بکھرے پڑے تھے،اور سست کوے مزے سے بیفا ماں کے گھر پہ قبضہ جمائے ہوئے تھے نانگو بھی ان کے ساتھ تھا  بیفا ماں تو خالہ رتی کے پاس ہی پڑی رہی  دوسری طرف سست کوے بھی مفت کا کھا کھا کر اتنے موٹے ہو چکے تھے کہ ان سے اب اُڑنے بھی نہیں ہوتا تھا  اب نانگو انھیں دیکھ کر غصے سے پیچ و تاب کھاتا رہتا مگر کیا کر سکتا تھا  سوچ سوچ کر ایک دن ایک ترکیب اس کے ذہن میں آئی اور وہ پھر مانو بلی کے پاس پہنچ گیا اور اس کے کان میں کچھ کہا  آدھی رات کو شور مچا تو نانگو پہلے ہی جاگ کر انتظار کر رہا تھا  جب اس نے دیکھا کہ مانو بی نے تینوں سست موٹے تازے کووں کی دعوت مزے سے اُڑائی تو نانگو نے بڑی ہوشیاری سے اپنا گھر خالی کروا لیا اور بیفا ماں کو بھی واپس لے آیا مگر مونا ٹونا پالی نے تو واپس نہیں آنا تھا  اب نانگو ہر دم بیفا ماں کا خیال رکھتا اور ہر دم اس سے معافی مانگتے رہتا ہے کہ اس کی غلطی کی وجہ سے ہستا بستا گھر ختم ہو گیا تھا مگر اب کیا ہو سکتا تھا  
نازیہ آصف  بیفا ماں کو دیکھتے ہی کوے نے بتایا کہ  اس کا نام نانگو ہے اور اسے خالہ رتی نے یہاں بھیجا ہے،کہ آپ دکھی اور زخمی پرندوں کی بہت مدد کرتی ہیں  پلیز  آپ میری بھی مدد کیجئے  بیفا نے اسے اندر بلا لیا اور کچھ کھانے کو دیا اور ٹانگ پہ دوا لگا کر لٹا دیا  دو چار دن میں کوے کا درد تو ٹھیک ہو گیا مگر وہ ٹانگ سے معذور ہو گیا  اسے بھی بیفا ماں نے اپنے گھر کا فرد بنا لیا  دوسرے درخت پہ موجود سست کووں کی گندی نظر مسلسل بیفا ماں کے گھر پہ تھی  وہ حسد کرتے کہ ان کا گھر کتنا اچھا بن گیا ہے اور یہ کتنے سکون سے رہ رہے ہیں  ایک دن تینوں سست کوے بیٹھ کر بیفا ماں کے گھر سے چیزیں چرا کر کھانے کی باتیں کر رہے تھے کہ نانگو نے ان کی ساری باتیں سن کر بیفا ماں کو بتا دیا کہ یہ سست کوے کتنی بری رائے رکھتے ہیں ہمارے گھر کے بارے میں  جاری ہے  بیفا ماں بہت پریشان ہوئی کہ اب یہ کیا مصیبت آنے والی ہے  ٹونا،مونا،پالی،بیفا ماں سب پریشان تھے کہ کیا کریں،اپنے گھر کی حفاظت کیسے کریں گے  اچانک پالی کے ذہن میں ایک آئیڈیا آیا  اس نے سب سے مخاطب ہو کر کہا سب میری بات سنو بیفا ماں  اگر آپ اجازت دیں تو میں اپنے اس گھر کے پاس ایک چھوٹا سا اور گھر بنا دیتی ہوں جس میں نانگو بھائی رہے گا اور جب بھی کوئی خطرے کی بات سنے گا تو شور مچا کر ہمیں بھی اطلاع کر دے گا اور اس کی آواز سن کر اور بھی بہت سے کوے بھائی آ جائیں گے اور اس طرح ہم اور ہمارا گھر محفوظ رہے گا  سب نے پالی کی تجویز سے اتفاق کیا  بیفا ماں نے سب پرندوں کو اپنے قریب کر لیا اور کہنے لگیں دیکھو بچو  جب اللہ پاک کسی کے گھر میں اتفاق محبت اور رزق دیتا ہے تو بہت سے لوگ جو خود محنت نہیں کرتے وہ حسد کرنے لگ جاتے ہیں اور ان سے سب کچھ چھیننا چاہتے ہیں  پالی بولی  بیفا ماں یہ تو بہت بری بات ہوئی،انھیں چاہیے کہ وہ بھی حسد نہیں،محنت کریں  بیفا ماں کہنے لگیں  ہاں ٹھیک ہے  چلو اب تم سو جاؤ،صبح جلدی جاگ کر حمد و ثنا بھی کرنی ہے  بیفا ماں اب بوڑھی ہو رہی تھی  اسے سردی بھی بہت لگتی تھی  مونا ٹونا اور پالی نے فیصلہ کیا کہ اب بیفا ماں کھانے کی تلاش میں نہیں جائے گی ہم ان کے لئے اور نانگو بھیا کے لئے کھانا ادھر ہی لے آیا کریں گے  اب نانگو بھیا اپنے چھوٹے سے گھونسلے میں بیٹھ کر گھر کی رکھوالی کرتے،انھیں ٹوٹی ٹانگ کے ساتھ کہیں جانا نہیں پڑتا تھا اور باقی سب محفوظ بھی تھے  ایک دن سست کووں نے ایک چال سوچی اور اگلی رات جب سب سو چکے اور نانگو بھیا جاگ کر پہرے داری کر رہا تھا،تو ایک سست کوا نانگو بھائی کے پاس گیا  اسے کہنے لگا نانگو بھیا  آپ کتنے اچھے ہیں سب سو گئے اور آپ ان کی رکھوالی کر رہے ہیں  مگر اس طرح تو آپ کی صحت خراب ہو جائے گی  یہ کالا چمکدار رنگ بھی بھدا پڑ جائے گا  نانگو بھیا نے کچھ کہنا چاہا تو سست کوا بولا  اچھا میں چلتا ہوں بڑے بھیا مجھے بلا رہے ہیں  سست کوا تو چلا گیا مگر نانگو بھیا کے دل میں خیال آنے لگے کہ سست کوا شاید ٹھیک ہی کہہ رہا تھا  یہاں میرے سوا سب سو رہے ہیں،تو میں کیوں جاگ کر پہرہ دوں  اگلی صبح جب پرندے نیند سے جاگے،تو دیکھا کہ نانگو بھیا سو رہے تھے  بیفا ماں کہنے لگیں  کوئی بات نہیں سونے دو تھک گیا ہو گا  پھر سست کوے یہ دیکھ کر خوش ہو رہے تھے کہ ان کی چال کامیاب ہو رہی تھی  اگلی رات جب پھر سب سو گئے تو دوسرا سست کوا پھر نانگو بھیا کے پاس آیا اور کہنے لگا  نانگو بھیا  آج آپ کچھ بیمار لگ رہے ہیں  نانگو بولا بس بھیا  ساری رات جاگتا ہوں تو شاید اس لئے  سست کوا بولا  ہاں ٹھیک کہہ رہے ہو اور دوسری بات یہ بھی ہے کہ وہ سب تازہ کھانا کھاتے اور تمہیں یہاں باسی کھانا دے جاتے ہیں  نانگو بھیا تو سچ میں خود کو بہت مظلوم سمجھنے لگے  اب بیفا ماں بھی محسوس کر رہی تھی کہ نانگو کچھ کھچا کھچا سا رہنے لگا ہے  ایک دن جب بہت دھند چھائی ہوئی تھی سخت سردی کے ساتھ ہلکی ہلکی بارش بھی ہو رہی تھی  مونا ٹونا پالی سب کھانے کی تلاش میں چلے گئے،تو بیفا ماں رتی خالہ کے ساتھ دریا کنارے دھوپ میں بیٹھنے چلی گئیں  تو نانگو بھیا نے جان بوجھ کر سونے کا ناٹک کیا اور ساری جمع شدہ خوراک سست کووں کو دے دی  بڑا سست کوا بہت خوش ہوا  اس نے چھوٹے بھائیوں کو مبارک باد دی اور انھیں بتایا کہ گھر کی سب سے مضبوط بنیاد اعتماد اور پیار ہوتا ہے اور تم نے اس میں سوراخ بنا دیا ہے اب اس گھر میں رہنے والوں کو ختم کرنا اور گھر خالی کروانا کوئی مشکل کام نہیں  اگلے دن جب بارش اور دھند میں سردی سے باہر نکلنا بہت ہی مشکل ہو چکا تھا تو بیفا ماں نے کہا کہ وہ جمع شدہ خوراک ہی کھا لو اور آج باہر مت جاؤ بچو  جاری ہے  
توقیر،میرپور خاص  کسی جنگل میں ایک خونخوار شیر رہتا تھا  جنگل کے سارے جانور اس کے خوف سے سہمے رہتے  شیر روزانہ کئی چھوٹے بڑے جانوروں کا شکار کر لیتا تھا  جنگل کے جانوروں نے کئی بار شیر کے خلاف آپس میں مشورہ کیا اور خالہ بلی کے ذریعے سے شیر تک اپنے جذبات پہنچائے،مگر شیر طاقت کے نشے میں کوئی تجویز یا درخواست قبول نہ کرتا  شیر کو اپنی خالہ،بلی کے ذریعے معلوم ہوا کہ اس کے خلاف سارے اجلاس لومڑی منعقد کراتی ہے اور تقریروں میں بڑھ چڑھ کر حصہ بھی لیتی ہے  لومڑی کی چالاکیاں تو مشہور ہیں،مگر اس معاملے میں وہ بہت مخلص تھی  اسے سینکڑوں جانوروں کا درد کھائے جا رہا تھا،جو روز بہ روز مارے خوف کے کمزور ہوتے جا رہے تھے  شیر نے لومڑی کو خوب ڈانٹا اور آئندہ محتاط رہنے کا حکم دیا  جاری ہے  لومڑی پہلے ہی دوسرے جانوروں کی وجہ سے شیر کے خلاف تحریک چلانے کا ارادہ رکھتی تھی  اب چونکہ شیر نے اس کی بے عزتی کی تھی،اس لئے اس نے غم و غصے کا اظہار کرنے کی خاطر جنگل کے سارے جانوروں کی کانفرنس طلب کی  جلسہ گاہ جانوروں سے کھچا کھچ بھری ہوئی تھی  لومڑی نے سارے مہمانوں کو اعتماد میں لے کر ایک تجویز پیش کی جس کو سب نے خوشی خوشی منظور کر لیا  اب کیا تھا،شیر صاحب کے خلاف سوچی گئی ترکیب پر عمل کرنے کے لئے سب جانوروں نے ایڑی چوٹی کا زور لگانے کا فیصلہ کیا  شیر کو اس ہنگامی اجلاس کی کانوں کان خبر نہ ہوئی،کیونکہ اجلاس کے روز شیر کی خالہ بلی کو نہیں بلایا گیا تھا  لومڑی نے کچھ دنوں بعد منصوبے پر کام شروع کر دیا  چوہوں نے بڑی مہارت سے زمین میں سوراخ کیے  ابابیلوں سے لے کر ہاتھی تک سب جانوروں نے شرکت کی اور دیکھتے ہی دیکھتے چند دنوں میں ایک بڑا تالاب بن گیا  سب جانوروں نے ایک ساتھ گڑگڑا کر خدا سے بارش کے لئے دعا کی  دعائیں رنگ لائیں اور رحمت کی بارش سے پورا جنگل جل تھل ہو گیا  تالاب پانی سے بھر گیا  ایک ہرن کو شیر کی کچھار کی طرف بھیجا گیا  شیر بھوکا تھا اور اونگھ رہا تھا  جونہی اسے ہرن کی آواز سنائی دی تو اس نے لپک کر ہرن کا پیچھا شروع کر دیا  ہرن سوچے سمجھے منصوبے کے تحت تالاب کی جانب دوڑ پڑا  شیر بھی اپنے شکار کے پیچھے پیچھے بھاگ رہا تھا  ہرن تالاب میں کود گیا  شیر تیز رفتار ہونے کی وجہ سے سنبھل نہ سکا اور تالاب میں جا گرا  ہرن کے گرتے ہی کنارے پر کھڑے ہاتھی نے اسے اپنی سونڈ کے ذریعے باہر نکال لیا  جنگل کا بادشاہ تالاب میں ڈبکیاں کھانے لگا  تالاب کے ارد گرد جشن کا سماں تھا  شیر نے غوطے کھاتے ہوئے معافی چاہی اور آئندہ مار دھاڑ نہ کرنے کا وعدہ کیا  لومڑی کا دل پسیج گیا اور اس نے شیر کو معاف کرنے کی درخواست پیش کی  لومڑی نے بلی کی ضمانت پر شیر کو تالاب سے نکالنے کا بندوبست کیا  شیر نے تالاب سے باہر آتے ہی سب کا شکریہ ادا کیا اور آئندہ ظلم و ستم سے توبہ کر لی  
محمد آفتاب تابش،اٹک  دانش اپنے والدین کا اکلوتا بیٹا تھا  اکلوتا ہونے کی وجہ سے اسے والدین کی طرف سے حد سے زیادہ پیار ملا تھا  اس کے والدین اگرچہ غریب تھے،لیکن انھوں نے اس کی پرورش نہایت شاندار طریقے سے کی تھی،اس کی ہر خواہش کو پورا کیا تھا،لیکن دانش نے اپنے والدین کے اس پیار کا اُلٹا صلہ دیا،وہ بہت ضدی ہو گیا تھا  بات بات پر ضد کرنا گویا اس کی عادت بن چکی تھی  اب جب کہ اس نے پرائمری کا امتحان پاس کر لیا تھا،وہ اپنے باپ سے شہر کے کسی اچھے اسکول میں پڑھنے کی ضد کر رہا تھا  حالانکہ اسے اچھی طرح معلوم تھا کہ اس کا غریب والد اس قابل نہیں کہ وہ اسے شہر کے اسکول میں داخل کرا سکے،لیکن دانش میاں پر تو جیسے شہر کے بڑے اسکول میں پڑھنے کا بھوت سوار تھا  جاری ہے  آخر اس کے والد نے تنگدستی کے باوجود اسے شہر کے اچھے سے اسکول میں داخلہ دلوا دیا  دانش چونکہ بہت ضدی تھا،اس لئے والد کا یہ خیال بھی تھا کہ شاید ماحول کی تبدیلی سے وہ بدل جائے  دانش کا نئے اسکول کے ماحول میں دل لگ گیا تھا  وہ گھر سے تھوڑی دور پکی سڑک تک پیدل آتا اور پھر وہاں سے گاڑی میں سوار ہو کر اسکول جاتا  ایک دن اسلامیات کی کلاس میں اس کے استاد نے پڑھایا کہ علم بغیر عمل کے کچھ نہیں  یعنی انسان جو کچھ سیکھے،اس پر عمل بھی کرے  اگر اس پر عمل نہیں کرتا،جو اس نے سیکھا ہے تو اس کا علم بے فائدہ ہے  استاد محترم نے یہ مثال بھی دی کہ ہم سب جانتے ہیں کہ راستے میں پڑی ہوئی تکلیف دینے والی چیزوں کو ہٹانا ثواب ہے،مثلاً پتھر،کانٹے وغیرہ،لیکن ہم سب کچھ جانتے ہوئے بھی راستے میں پڑے کانٹے اور پتھر نہیں ہٹاتے  حالانکہ وہ معمولی سا پتھر یا کانٹا مخلوق خدا کے لئے بہت بڑی مصیبت کا باعث بن سکتا ہے  دانش کو اسلامیات کے استاد کی یہ باتیں بہت پسند آئیں  اس نے تہیہ کیا کہ وہ استاد کی ان باتوں پر عمل کرے گا  اسی دن چھٹی کے بعد گاڑی سے اُتر کر جب وہ کچے راستے پر چل کر اپنے گھر جا رہا تھا تو اسے راستے میں ایک خشک ٹہنی پڑی ہوئی نظر آئی،جس پر کچھ کانٹے بھی تھے  وہ ٹہنی شاید ہوا کے زور سے پاس کٹے درختوں سے اُڑ کر چکی سڑک پر آ گئی تھی  دانش نے جوں ہی اسے دیکھا تو اسے استاد کی باتیں یاد آ گئیں اور وہ اسے اُٹھانے کے لئے جھکا،لیکن اسی لمحے اس کی فطری ضد اس کے آڑے آ گئی اور اس نے سوچا کہ یہ معمولی سا کانٹا مخلوق خدا کے لئے کیسے مصیبت کا باعث بن سکتا ہے یہ دیکھنا چاہیے  یہ سوچ کر وہ کانٹے کو چھوڑ کر سیدھا گھر چلا گیا  تقریباً شام ہونے کو تھی کہ اس کی ماں کی طبیعت اچانک خراب ہو گئی  اس کے والد نے ایمبولینس کو فون کیا اور اس کی ماں کو دلاسا دینے لگا کہ ابھی کچھ ہی دیر میں ایمبولینس آ جائے گی اور وہ اسے ہسپتال پہنچا دے گی،وہ بہت جلدی ٹھیک ہو جائے گی  شہر سے اس کے گاؤں تک تقریباً 30 منٹ کا فاصلہ تھا،لیکن ایک گھنٹہ گزر جانے کے باوجود ایمبولینس نہ پہنچ سکی  ادھر دانش کی ماں درد کی وجہ سے بے چین تھی  اضطراب کی حالت میں دانش کے والد نے اس کو ایمبولینس کو دیکھنے کے لئے بھیجا  دانش جب دوڑتا ہوا اس جگہ پہنچا،جہاں اس نے دوپہر کو اسکول سے آتے ہوئے کانٹا پڑا دیکھا تھا تو اسے ایک ایمبولینس نظر آئی،جس کا ایک پہیا بے کار ہو چکا تھا اور ایمبولینس کا عملہ اس پہیے کو تبدیل کرنے میں لگا ہوا تھا  تقریباً دس منٹ بعد ایمبولینس روانہ ہوئی اور دانش کی ماں کو اس میں ڈال کر ہسپتال روانہ کر دیا گیا  تب دانش کو اچھی طرح معلوم ہو گیا کہ ایک معمولی سا کانٹا مخلوق خدا کے لئے کتنی بڑی مصیبت لا سکتا ہے  استاد کی بات پر عمل نہ کرنے کی وجہ سے اس کی ماں کو اتنی دیر تکلیف برداشت کرنی پڑی  
مسفرہ نور،کراچی  حمزہ میاں جہاں کوئی اچھی بُری بات ہوتے دیکھتے تو کہتے،جو ہوا اچھا ہی ہوا  دیکھنا اس میں اللہ تعالیٰ کی کوئی نہ کوئی مصلحت ضرور ہے  ایک دن کوئی بھوکا کتا حمزہ میاں کے محلے میں آ گیا حمزہ میاں نے گھر میں پڑی ہڈیاں پھینکنے کی غرض سے کتے کو ڈال دیں  کتا ہڈیاں پا کر خوشی سے نہال ہو گیا اور حمزہ میاں کے دروازے پر ہی بیٹھ گیا  دوپہر کا وقت تھا  حمزہ میاں کے پڑوسی ابرار بھائی جو قصائی تھے،گھر کے صحن میں گائے کی چربی رکھ کر چلے گئے  گھر والے سو رہے تھے  حمزہ میاں کا کتا دیکھ رہا تھا  ابرار بھائی کی چھت پر کودا اور چھت سے ان کے صحن میں  کتے نے چربی پورے صحن میں پھیلا دی  ابرار بھائی نے شام کے وقت صحن میں پہلا ہی قدم رکھا تھا کہ چربی سے فرش چکنا ہونے کی وجہ سے ان کا پاؤں پھسل گیا اور وہ دھڑام سے گر گئے  جاری ہے  رات کے دو بج رہے تھے  سب اپنے اپنے گھروں میں خواب خرگوش کے مزے لے رہے تھے  ایک چور ابرار بھائی کے گھر میں داخل ہونے لگا  پورے گھر کا جائزہ لینے کے بعد اس نے پیچھے سے کودنے کا فیصلہ کیا  چور نے جیسے ہی چھلانگ لگائی،وہ پھسل کر دیوار سے جا ٹکرایا  اسے کیا پتا تھا کہ یہاں چربی ہی چربی ہے  چور درد سے چیخنے چلانے لگا  ابرار بھائی کے گھر والے اُٹھ بیٹھے اور بھاگتے ہوئے آئے  دیکھا تو صحن میں ایک آدمی گرا پڑا تھا  چور نے سب کو دیکھ کر بھاگنے کی کوشش کی،لیکن درد سے اُٹھ نہیں پایا  حمزہ میاں بھی وہیں آ گئے  انھوں نے کہا،جو ہوا اچھا ہوا  اللہ پاک کی یہی مصلحت تھی ورنہ چور چوری کر جاتا تو زیادہ نقصان ہوتا  
کشور ناہید  کسی بادشاہ کی صرف ایک ہی بیٹی تھی  وہ بہت ضدی تھی  ایک دن صبح کو وہ باغ میں ٹہلنے کے لئے گئی تو اس نے پھولوں کی پتیوں پر شبنم کے قطرے چمکتے ہوئے دیکھے  شبنم کے یہ قطرے ان ہیروں سے زیادہ چمکدار اور خوبصورت تھے جو شہزادی کے پاس تھے  شہزادی سیدھی محل میں واپس آئی اور بادشاہ سے کہنے لگی مجھے شبنم کا ایک تاج بنوا دیجئے  جب تک مجھے تاج نہیں ملے گا میں نہ کچھ کھاؤں گی نہ پیوں گی  یہ کہہ کر شہزادی نے اپنا کمرہ بند کر لیا اور چادر اوڑھ کر پلنگ پر لیٹ گئی  بادشاہ جانتا تھا کہ شبنم کے قطروں سے تاج نہیں بنایا جا سکتا  پھر بھی اس نے شہزادی کی ضد پوری کرنے کے لئے شہر کے تمام سناروں کو بلاوا بھیجا اور ان سے کہا کہ تین دن کے اندر اندر شبنم کے قطروں کا تاج بنا کر پیش کرو ورنہ تمہیں سخت سزا دی جائے گی  جاری ہے  بیچارے سنار حیران پریشان کہ شبنم کا تاج کس طرح بنائیں  ان سناروں میں ایک بوڑھا سنار بہت عقل مند تھا  سوچتے سوچتے اس کے دماغ میں ایک ترکیب آئی  وہ دوسرے دن صبح کو محل کے دروازے پر گیا اور سپاہیوں سے کہا کہ وہ شہزادی کا تاج بنانے آیا ہے  سپاہی اسے شہزادی کے پاس لے گئے  بوڑھے سنار نے شہزادی کو جھک کر سلام کیا اور بولا حضور،میں آپ کا تاج بنانے کے لئے آیا ہوں  لیکن میری ایک چھوٹی سی درخواست ہے  کہو،کیا کہنا چاہتے ہو  شہزادی نے کہا  سنار بولا آپ باغ میں چل کر مجھے شبنم کے وہ قطرے دے دیجئے جن کا آپ تاج بنوانا چاہتی ہیں  جو قطرے آپ پسند کر کے مجھے دیں گی میں فوراً ان کا تاج بنا دوں گا  شہزادی سنار کے ساتھ باغ میں گئی  پھولوں اور پتوں پر شبنم کے قطرے جگمگا رہے تھے  لیکن شہزادی نے جس قطرے کو بھی چھوا وہ اس کی انگلیوں پر پانی کی طرح بہہ گیا  تب شہزادی نے کھسیانی ہو کر بوڑھے سنار سے معافی مانگی اور عہد کیا کہ وہ اب کبھی ایسی ضد نہیں کرے گی  
کشور ناہید  ایک دن ایک بوڑھی عورت اپنے کھیت میں سے بند گوبھی توڑنے جا رہی تھی  راستے میں ایک غار پڑتا تھا جس میں بارہ آدمی رہتے تھے  انہوں نے بڑھیا کو بلا کر کہا بی اماں،یہ بتاؤ سب سے اچھا کون سا مہینہ ہے  سب ہی اچھے مہینے ہیں بیٹا  بڑھیا نے کہا  دیکھو تو جنوری میں سفید سفید برف گرتی ہے  فروری میں بارش ہوتی ہے اور مارچ میں ہر طرف پھول ہی پھول کھل اُٹھتے ہیں  باقی سارے مہینے بھی بہت اچھے ہیں  بی اماں،تم نے ہم سب کی تعریف کی  اس لئے ہم تمہیں انعام دینا چاہتے ہیں  تم جانتی ہو،ہم ہی بارہ مہینے ہیں  انہوں نے ٹوکری میں بہت سا سونا بھر کر بڑھیا کو دے دیا  بڑھیا نے ان کا شکریہ ادا کیا اور گھر چلی گئی  گھر آ کر اس نے اپنے بچوں کو سونا دکھایا اور ان سے کہا اب ہم بہت امیر ہو جائیں گے  جاری ہے  دیکھو تو میں کتنا سونا لائی ہوں  اسی وقت بڑھیا کی ایک ہمسائی وہاں آ گئی  اس نے سونے کا ڈھیر دیکھا تو اس کی آنکھیں پھٹی کی پھٹی رہ گئیں  بڑھیا نے بارہ مہینوں کی ساری کہانی ہمسائی کو کہہ سنائی  بڑھیا کی ہمسائی بہت لالچی تھی  وہ دوڑی دوڑی اس غار میں جس میں وہ بارہ آدمی رہتے تھے  انہوں نے ہمسائی سے پوچھا بی اماں سب سے اچھا مہینہ کون سا ہے  ہمسائی بولی بات تو یہ ہے کہ کوئی مہینہ بھی اچھا نہیں ہوتا  دیکھو نا،جنوری میں برف پڑتی ہے  فروری میں بارشیں شروع ہو جاتی ہیں اور اسی طرح ہر مہینے میں کوئی نہ کوئی بلا نازل ہوتی رہتی ہے  آپ کا بہت بہت شکریہ بڑی بی  لائیے اپنی ٹوکری دیجئے  ہم آپ کو انعام دیں گے  بارہ مہینوں نے ہمسائی کی ٹوکری بھر کر اوپر سے پتے ڈھک دیے  ہمسائی ٹوکری اُٹھا کر گھر کو بھاگی تاکہ جلدی سے کھول کر دیکھے،بھلا بارہ مہینوں نے کیا انعام دیا ہے  جب وہ گھر پہنچی تو اس نے اپنے بچوں سے کہا اب ہم بھی اُس بڑھیا کی طرح امیر ہو جائیں گے  یہ کہہ کر اس نے ٹوکری میز پر الٹ دی لیکن ٹوکری میں سونے کی جگہ کنکر پتھر بھرے ہوئے تھے  ہمسائی بہت ناراض ہوئی اور بھاگی بھاگی بڑھیا کے پاس گئی  بڑھیا نے پوچھا جب ان بارہ آدمیوں نے تم سے یہ پوچھا تھا کہ کون سا مہینہ اچھا ہوتا ہے تو تم نے کیا جواب دیا تھا  میں نے تو صاف صاف کہہ دیا تھا کہ کوئی مہینہ بھی اچھا نہیں ہوتا ہمسائی نے چڑ کر کہا  پھر ٹھیک ہے  تمہارے ساتھ یہی ہونا چاہئے تھا  بھلا کوئی اپنی بُرائی سن کر بھی انعام دیتا ہے  
نازیہ آصف  دریا کے دونوں طرف گھنا جنگل تھا  جس میں ہر طرح کے پرندے اور چھوٹے موٹے جانور بھی پائے جاتے تھے  جنگل میں ایک شوروغل بپا رہتا  بدقسمتی سے کئی پرندے شکاریوں کا شکار بن جاتے اور کئی پرندے اور جانور اپنے جسم کا کوئی اعضاء زخمی کروا کر جان بچانے میں کامیاب تو رہتے مگر زندگی بھر کے لئے معذور ہو جاتے  دریا کنارے شیشم کے درختوں کے گھنے جھنڈ پہ پرندوں کا قبضہ تھا  جن میں ایک درخت پہ ایک کبوتروں کا جوڑا رہتا تھا  مادہ کبوتر بہت دانا تھی  اس کے سر پہ لال رنگ کی کلغی ہونے کی وجہ سے وہ جنگل بھر میں رتی خالہ کے نام سے مشہور تھی  جنگل میں جب بھی کوئی مصیبت آتی،تو سب پرندے رتی خالہ سے ہی مشورہ کرتے  دوسرے درخت پہ تین بھائی کووں کا بسیرا تھا  جاری ہے  تینوں کوے بہت سست تھے  کھانے کی تلاش کی بجائے مانگ تانگ کر کھانے کو ترجیح دیتے  اس کے ساتھ ہی اگلے درخت پہ ایک فاختہ اپنے دو بچوں کے ساتھ رہتی تھی  فاختہ اور رتی خالہ میں بڑی دوستی تھی  رتی خالہ اس فاختہ کو بیفا کہہ کر بلاتی تھی  ایک دن جب بیفا بچوں کے لئے کھانے کی تلاش میں گئی ہوئی تھی تو ایک بلی جس کا نام بی مانو تھا  کئی دنوں سے فاختہ کے بچوں پہ نظر رکھے ہوئے تھی  اسے موقع مل گیا اور اس نے بچوں پہ حملہ کر کے انھیں ہڑپ کر لیا  بیفا واپس آئی تو یہ دیکھ کر بہت رنجیدہ ہوئی اور کئی دن تک اپنے گھونسلے میں بیٹھی اپنے بچوں کو یاد کرتی اور روتی رہتی  پھر ایک دن بوڑھی خالہ رتی بڑی مشکل سے اُڑ کر اس کے پاس آئی اور بولی بیفا  اس طرح کب تک روتی رہو گی  بچے تو واپس نہیں آئیں گے  فاختہ بولی رتی خالہ کیا کروں  میرا دل ہی نہیں کرتا کچھ کرنے کو  رتی خالہ بولی دیکھو بیفا  زمانے میں کرنے کو اور بھی بہت کام ہیں اللہ پاک نے انسان کو دوسرے کے کام آنے کے لئے بھی پیدا کیا گیا ہے  فاختہ بولی خالہ  پھر آپ ہی بتائیں میں دوسروں کے لئے کیا کر سکتی ہوں  رتی خالہ نے تجویز دی تو بیفا کا چہرہ کھل اُٹھا  اگلے دن جب رتی خالہ جاگی،تو دیکھا کہ بیفا کا گھونسلا خالی پڑا تھا  رتی خالہ سمجھ گئی کہ فاختہ کو مشورہ پسند آیا ہے  شام ہوتے ہی بیفا واپس لوٹی تو اس کے ساتھ دو چھوٹے چھوٹے بلبل کے بچے تھے  جو بہت مشکل سے تھوڑا تھوڑا اُڑ کر گھونسلے تک پہنچنے کی کوشش کر رہے تھے  رتی خالہ خوش ہو کر اپنے ساتھی کبوتر کے ساتھ یہ سب دیکھ رہی تھی  اگلی صبح بیفا رتی خالہ کے پاس جا پہنچی اور اسے بتایا کہ کیسے،اسے بلبل کے دو چھوٹے بچے ملے،جن کے ماں باپ کسی شکاری کا نشانہ بن چکے تھے،اور بچے گھونسلے میں بھوکے پیاسے پڑے تھے اور وہ انھیں ساتھ لے آئی ہے  رتی خالہ بہت خوش ہوئی اور اسے بچوں کو کھلانے کے لئے بھی کچھ دیا  بیفا نے بلبل کے بچوں کے نام مونا ٹونا رکھ لیے اور ان کی دیکھ بھال کرنے لگ گئی  ایک رات بہت آندھی چلی،کئی گھونسلے گر گئے،کتنے پرندے بھی زخمی ہوئے  بیفا نے صبح دیکھا،تو ایک پرندہ درخت کے پاس زمین پہ گرا پڑا تھا  بیفا جلدی سے نیچے گئی اور دیکھا،وہ ایک زخمی مادہ ہد ہد تھی  مگر زخم اور بھوک کی وجہ سے اُڑ نہیں سکتی تھی  بیفا نے پانی لا کر ہد ہد کی لمبی چونچ میں ڈالا،پھر کچھ کھانے کو دیا  اس کی حالت بہتر ہونے پر بیفا اسے اپنے گھونسلے میں لے آئی  اسے دیکھ کر مونا ٹونا بہت خوش ہوئے  ٹونا نے ہد ہد سے پوچھا کہ وہ کون ہے اور اس کے دیس کا نام کیا ہے  ہد ہد نے بتایا کہ اس کا نام پالی ہے اور اس کی ماں گھونسلے میں نہیں تھی  اسے بھوک لگی تو وہ اُڑ کر جیسے ہی باہر آئی،تو تیز طوفان شروع ہو گیا  اب اسے کچھ پتہ نہیں کہ وہ کہاں اور کدھر سے آئی ہے  بیفا نے یہ سن کر پالی کو بہت تسلی دی اور کہا  کوئی بات نہیں،تم ہمارے ساتھ رہو یہ مونا ٹونا تمہارے بھائی ہیں اور مجھے تم اپنی ماں ہی سمجھو  پالی کو یہ سن کر بہت سکون محسوس ہوا اور وہ بھی ان کے ساتھ رہنے لگی  وقت گزرتا رہا اور بیفا کا گھرانہ بڑا ہوتا گیا  اب اسے اپنے بچے بھی کم ہی یاد آتے تھے  وہ اپنی فیملی میں بہت خوش تھی  سردیوں کی آمد آمد تھی  آدھی رات کے بعد درختوں پہ بیٹھنا بہت مشکل ہو رہا تھا  ایک دن پالی نے بیفا سے کہا بیفا ماں  سردی بڑھ رہی ہے اگر آپ اجازت دیں تو میں سردیوں کے لئے مناسب گھر بناؤں،جس میں ہم سب آرام سے رہ لیں  بیفا خالہ یہ سن کر بہت خوش ہوئیں اور اسے گھر بنانے کی اجازت دے دی  اگلے دن جب بیفا ماں واپس آئی تو اس نے دیکھا کہ پالی ہد ہد نے درخت کے موٹے تنے کو اپنی چونچ سے کھود کھود کر بہت بڑا سوراخ بنا لیا ہوا تھا اور مونا ٹونا خشک گھاس لا لا کر اس میں بچھا رہے تھے  بہت خوبصورت گھر تیار ہو رہا تھا  جو گھونسلے کی نسبت کافی محفوظ بھی لگ رہا تھا  اگلی رات ان سب کو اس گھونسلے میں بہت سکون کی نیند آئی اور سردی بھی نہیں لگی،لیکن ابھی صبح ہونے میں کچھ وقت باقی تھا کہ باہر کسی کی آواز آئی  بیفا ماں نے دیکھا ایک کوا جس کی ٹانگ ٹوٹ چکی تھی،بیفا کو آوازیں دے رہا تھا  جاری ہے  
عروج سعد  عاصم صاحب نے دکان سے سامان لیا اور دوسرے ہاتھ سے اپنے بیٹے عمر کا ہاتھ تھامے گھر جانے کے لئے مُڑے ہی تھے کہ عمر نے سامنے سے آتے ہوئے جلال صاحب کی طرف اشارہ کرتے ہوئے کہا ابو جی  دیکھیں بابو چچا جا رہے ہیں  جلال صاحب کی کمر ضعیفی کی وجہ سے جھک گئی تھی اور نظر بھی خاصی کمزور ہو گئی تھی،لیکن اپنے گھر کا سودا سلف خود ہی لاتے تھے  عاصم صاحب نے آگے بڑھ کر انھیں سلام کیا اور ان کے ہاتھوں سے سامان کے تھیلے لے کر خود پکڑ لیے  باتیں کرتے کرتے انھیں ان کے گھر تک پہنچا دیا اور کہا بابو چچا  میں روزانہ دکان جاتے وقت آپ سے پوچھتا ہوا جاؤں گا  آپ کو جو بھی منگوانا ہو،میں لا دیا کروں گا  جلال صاحب نے انھیں ڈھیروں دعائیں دیتے ہوئے ہامی بھر لی  جاری ہے  وہاں سے نکلتے ہی عمر نے پوچھا ابو جی  بابو چچا کا گھر تو دوسری گلی میں ہے  روزانہ ان کا سودا لا کر دینے میں آپ کو مشکل نہیں ہو گی  عاصم صاحب نے چلتے چلتے اسے دیکھا اور کہا مشکل کیسی  اسی بہانے تھوڑی چہل قدمی بھی ہو جائے گی اور بابو چچا کا کام بھی ہو جائے گا  اگر ہم سب اسی طرح ایک دوسرے کی مدد کرتے رہیں تو ہمارے معاشرے میں یکجہتی کی فضا قائم ہو جائے گی  سمجھے  اور عمر نے اپنا گول مٹول سر ہلا دیا  عمر اور اس کا بھائی نوفل تخت پر بیٹھے دادی جان سے قرآن پاک پڑھ رہے تھے  برابر میں رضیہ بھی آگے پیچھے بِل بِل کر قاعدہ پڑھ رہی تھی  رضیہ غریب گھر کی بچی تھی اور ان کے گھر ہلکا پھلکا کام کرنے کے لئے آتی تھی  اب دادی جان نے اسے قرآن پاک سکھانے کی غرض سے قاعدہ پڑھانا شروع کیا تھا  سبق ختم ہوا اور رضیہ اپنے گھر چلی گئی تو نوفل نے سامنے رکھی چائے کی پیالی میں بسکٹ ڈبوتے ہوئے دادی جان سے پوچھا دادی جان  یہ رضیہ باجی تو اتنی بڑی ہو گئیں ہیں  مشکل سے سبق یاد کرتی ہیں پھر بھی آپ انھیں اتنے پیار سے قاعدہ پڑھاتی ہیں  دادی جان نے بات سمجھتے ہوئے کہا بات تو آپ کی درست ہے نوفی میاں  مگر علم کسی بھی عمر میں حاصل کیا جا سکتا ہے اور قرآن پاک پڑھانا تو ویسے بھی بہت ثواب کا کام ہے  بس ہمیں اچھائی کا کوئی بھی موقع ہاتھ سے نہیں جانے دینا چاہیے  ٹھیک ہے نا  دونوں بچوں نے ایک ساتھ ہاں،میں سر ہلا دیے  امی نے گھر کی کیاریوں میں لگے ہوئے سدا بہار کے پودوں میں سے کچھ ٹہنیاں جڑوں سمیت نکالیں اور دو الگ الگ گملوں میں لگا دیں  عمر اور نوفل قریب ہی کھیل رہے تھے  امی نے پہلے عمر کو بُلا کر کہا عمر بیٹا  یہ گملا برابر والے قاسم بھائی کو دے آؤ  پھر نوفل سے کہا نوفی  تم یہ گملا سامنے والی طاہرہ خالہ کے گھر پہنچا کر آؤ  عمر نے حیرت سے پوچھا امی جی  آپ پڑوسیوں کو پودے دیتی ہیں  کیا ان پودوں سے ہمارا ماحول خوبصورت ہو جائے گا  امی نے اس کے شانوں پر ہاتھ رکھتے ہوئے سمجھایا دیکھو عمر  انسان کو بس اچھے کام کرتے رہنا چاہیے،تاکہ ہماری دیکھا دیکھی دوسرے لوگ بھی فلاح کے کاموں کی طرف راغب ہو جائیں  جب بہت سارے لوگ مل کر بہبود کے کام کریں گے تو ہمارا معاشرہ مثالی ہو جائے گا  دیکھو نا  تم لوگ بھی تو اپنی گُلک میں تھوڑے تھوڑے پیسے ڈالتے رہتے ہو  پھر کچھ عرصے کے بعد وہ تھوڑے تھوڑے پیسے مل کر ایک بڑی رقم بن جاتے ہیں  بس اسی طرح ہمیں چھوٹے چھوٹے فلاحی کام متحد ہو کر ایک جماعت کی شکل میں کرنے چاہیے  اس کا فائدہ دنیا میں بھی ہو گا اور آخرت میں بھی  عمر اور نوفل نے یہ باتیں غور سے سنیں اور ایک عزم کے ساتھ سر ہلا دیے  نوفل نے کچھ سوچتے ہوئے کہا امی جی  آج سے میں پودوں کو پانی دیا کروں گا  عمر فوراً بولا اور میں دادی جان کے پیر دبایا کروں گا  عاصم صاحب قریب ہی بیٹھے اخبار پڑھ رہے تھے،انھوں نے کہا پڑوسیوں کی مدد کرنا بھی نیک کام ہے،یہ کون کرے گا،بچو  دونوں نے ہاتھ ہوا میں بلند کرتے ہوئے نعرہ لگایا ہم کریں گے،ہم کریں گے  
جمال رومی  منصور پانچویں جماعت میں پڑھتا تھا  دوسروں کو ڈرا کر خوش ہونا اس کی عادت بن چکی تھی  اس کی اس بُری عادت سے سبھی تنگ تھے  امی باورچی خانے میں کھانا پکا رہی ہوتیں تو وہ دبے پاؤں ان کے قریب جا کر زور سے چیختا ام  می  ی ی  کھانا پکانے میں محو ہوتیں،سہم جاتیں  آپی یونیورسٹی کی طرف سے دیا گیا کام کر رہی ہوتیں،یہ ڈراؤنے چہرے والا ماسک پہن کر انھیں ڈرا دیتا  گڑیا کو ہوم ورک کرتے دیکھتا تو دروازے کے پیچھے چھپ کر ڈراؤنی آوازیں نکالتا،بے چاری ڈر کر دوسرے کمرے میں بھاگ جاتی  ایک بار تو اسے اسکول میں اس حرکت پر سزا بھی دی گئی  امی بڑے پیار سے اسے سمجھاتیں کہ اس طرح دوسروں کو ڈرانا اچھی عادت نہیں ہے منصور  تمہیں یہ بُری عادت چھوڑ دینی چاہیے  جاری ہے  ابو نصیحت کرتے کہ مجھے ڈر ہے کہ کسی دن تمہیں اپنی اس عادت کی وجہ سے کوئی نقصان نہ اُٹھانا پڑ جائے،لیکن وہ ان تمام نصیحتوں کو سنی اَن سنی کر دیتا  ان دنوں گرمیوں کی چھٹیاں تھیں  میرپور خاص سے چھوٹی خالہ آئی ہوئی تھیں  ان کا بیٹا حامد،عمر میں منصور سے دو سال بڑا تھا  ایک روز وہ بڑی دلچسپی سے ٹی وی پر اپنا پسندیدہ پروگرام دیکھ رہا تھا  منصور آہستگی سے کمرے میں داخل ہوا اور اپنا منہ حامد کے کان کے قریب لے جا کر ایک زور دار چیخ ماری  یہ کیا بے ہودہ حرکت ہے  حامد گرج کر بولا  پاپ کارن کا لفافہ اس کے ہاتھ سے چھوٹ گیا تھا اور پاپ کارن فرش پر بکھر گئے تھے  منصور شرمندہ ہونے کی بجائے ڈھٹائی سے ہنستا رہا  تمہیں مزہ چکھانا ہی پڑے گا  حامد بڑبڑایا  شام کا وقت تھا  آسمان پر گہرے کالے بادل چھائے ہوئے تھے  کچھ دیر بعد موسلا دھار بارش شروع ہو گئی  منصور اپنے کمرے میں بستر پر لیٹا ہوا تھا  تھوڑی دیر بعد بجلی چلی گئی،کمرے میں گھپ اندھیرا چھا گیا  وہ کمرے سے باہر نکلنے کا سوچ ہی رہا تھا کہ یکا یک کھڑاک کی ایک تیز آواز کے ساتھ کمرے کی کھڑکی بند ہو گئی  منصور چونک کر اُٹھ بیٹھا اور اندازے سے دروازے کی جانب بڑھنے لگا  دروازہ مقفل تھا  وہ کچھ دیر تک زور آزمائی کرتا رہا،لیکن دروازہ نہیں کھلا  وہ خوف زدہ ہو گیا تھا  کمرے میں اتنا اندھیرا تھا کہ ہاتھ کو ہاتھ سجھائی نہیں دے رہا تھا  اسی لمحے کمرے میں ایک آواز گونجی آج تم ہم سے نہیں بچ سکتے  اس آواز کی بازگشت پورے کمرے میں سنائی دے رہی تھی  منصور کو یہ آواز بہت ڈراؤنی لگی،اس کی گھگی بندھ گئی  تم نے سب کو ڈرا ڈرا کر پریشان کر رکھا ہے  آواز دوبارہ اُبھری  ڈر کے مارے اس کے حلق سے آواز بھی نہیں نکل پا رہی تھی  وہ ہمت جمع کر کے بولا تت  تم کون ہو  مم  مجھے جانے دو  دروازہ کھولو  وہی آواز پھر سنائی دی نہیں  ہم تمہیں اپنے ساتھ لے کر جائیں گے  تم نے امی اور ابو کی نصیحتوں کی بھی پروا نہیں کی،یہ نافرمانی ہے  مم  میں  میں وعدہ کرتا ہوں،آج کے بعد کبھی کسی کو نہیں ڈراؤں گا  منصور دونوں ہاتھ جوڑ کر التجائیہ انداز میں بولا میں بڑوں کی نصیحتوں پر عمل کروں پھر وہ دوبارہ دروازہ کھولنے کی کوشش کرنے لگا،لیکن کامیابی حاصل نہیں ہوئی  کمرے کی فضا میں مسلسل ڈراؤنی آوازوں کی گونج سنائی دیتی رہی،منصور کا خوف بڑھتا جا رہا تھا  کچھ ہی دیر میں وہ بے ہوش ہو کر زمین پر گر پڑا  منصور کی آنکھ کھلی تو وہ اپنے بستر پر تھا،کمرے میں روشنی تھی  اس کی نظر کھڑکی پر پڑی،باہر تیز بارش ہو رہی تھی  امی ابو اور گھر کے دیگر افراد اس کے گرد جمع تھے  امی اپنے آنسو پونچھ رہی تھیں  کچھ دیر بعد ابو دھیمی آواز میں بولے شرارت اور بدتمیزی میں خاصا فرق ہوتا ہے  منصور  تم نے جس عادت کو اپنا رکھا ہے،وہ شرارت نہیں بدتمیزی ہے  پھر حامد کی طرف مڑ کر بولے لیکن منصور کو سبق سکھانے کے لئے تم نے جس طریقے کا انتخاب کیا،وہ بھی قطعی مناسب نہیں تھا  حامد شرم سے سر جھکائے کھڑا رہا  ابو نے دوبارہ منصور سے کہا ہم سب تم سے یہی اُمید کرتے ہیں کہ تم اپنی اس بُری عادت کو چھوڑ دو گے اور پھر کبھی کسی کو نہیں ڈراؤ گے  نہیں،اب کبھی کسی کو نہیں ڈراؤں گا  منصور نے دھیمی آواز میں ابو کی بات دہرا دی اور اس کے چہرے سے لگ رہا تھا کہ اس نے اپنے بُری عادت سے نجات حاصل کرنے کا پختہ ارادہ کر لیا ہے  
نشا وقار  جنگل میں ہر رنگ و نسل کے مرغے مرغیاں آپس میں مل جل کر رہتے تھے  سب ایک دوسرے کے چوزوں اور انڈوں کا خیال اپنے چوزوں اور انڈوں کی طرح رکھتے تھے  کالا چوزہ جب سے انڈے سے نکلا تھا،تب سے ہر وقت ٹکٹکی باندھے آسمان پر اُڑتے پرندوں کو حسرت سے دیکھا کرتا تھا اور سوالات کر کر کے ماں کا دماغ کھاتا رہتا تھا پرندے آسمان پر کیسے اُڑتے ہیں  چوزے نے حسبِ عادت آسمان پر اُڑتے پرندوں کو دیکھ کر ماں سے پوچھا  ظاہر ہے اپنے پَروں سے اُڑتے ہیں  اسی لئے تو انھیں پرندے کہا جاتا ہے  ماں،جو ننھے کالے چوزے کے حد سے زیادہ سوالات کرنے کی عادت سے عاجز تھی جھنجھلا کر بولی  چوزے نے ماں کو چڑچڑاتے دیکھا تو باپ کی طرف لپکا ابا  جب پرندے آسمان پر اپنے پَروں سے اُڑتے ہیں تو پھر ہم کیوں نہیں اُڑتے  ہمارے بھی تو پَر ہیں  جاری ہے  کالے چوزے نے اپنے چھوٹے چھوٹے پَروں کو اپنی ننھی سی چونچ سے کریدتے ہوئے کہا  کالے چوزے کی بات پر ابا نے سوچا کہ ننھے کی بات میں دَم ہے  وہ خوش ہوتے ہوئے بولے ہم مرغے مرغیاں اُڑنے کی صلاحیت رکھتے ہیں،لیکن اپنی بھاری جسموں اور چھوٹے پَروں کی وجہ سے زیادہ اونچائی تک پرواز نہیں کر سکتے،اس لئے ہم اُڑنے سے زیادہ زمین پر چلنے کو ترجیح دیتے ہیں  تم آسمان پر اُڑنے کے خواب دیکھنا چھوڑ دو  اچانک چوزے کے دادا کی آواز آئی کیوں نہ دیکھے وہ آسمان پر اُڑنے کے خواب  آسمان پر اُڑنے کے لئے پَروں سے زیادہ ہمت حوصلے اور لگن کی ضرورت ہوتی ہے،محنت کرنی پڑتی ہے،ہار کے خوف کو اپنے دل سے نکالنا پڑتا ہے  پَر ہونے کے باوجود ہم اس لئے نہیں اُڑ پاتے کہ ہمارے پَر چھوٹے ہیں  اصل وجہ یہ ہے کہ ہم اُڑنا ہی نہیں چاہتے  دادا نے پہلے تو بیٹے کو غصے سے گُھورا،پھر کالے چوزے کو پیار کر کے آگے بڑھ گئے  ابا نے شکر ادا کیا کہ اب چوزہ مزید سوالات نہیں کرے گا  دادا وہاں کے سب سے ضعیف مرغے تھے  ایک دن انھوں نے کالے چوزے سے کہا اگر ہمت کی جائے تو بغیر پَروں کے بھی اُڑا جا سکتا ہے  اب دیکھنا یہ ہے کہ تم اپنا دماغ کیسے استعمال کرتے ہو  اگلی صبح کالا چوزہ اپنے ڈربے میں نہیں تھا  کونا کونا چھان مارا  کالے چوزے کی تلاش میں جنگل کے سب جانور نکل پڑے  بطخوں نے بھی تالاب کو چھان مارا  پرندوں نے آسمان کی بلندی سے نیچے کی جانب نظریں دوڑائی،لیکن چوزے کا کچھ پتا نہیں چلا  ایک کبوتر کو جنگل کے بالکل کنارے ندی کے قریب کالا چوزہ نظر آ گیا  کالے چوزے کے والدین اور دادا وہاں پہنچے  دیکھا تو کالے چوزے نے چوڑے پتوں کی مدد سے بنایا ہوا پیراشوٹ اپنے پَروں میں لپیٹ رکھا تھا اور پھر دیکھتے ہی دیکھتے ایک اونچے درخت سے نیچے چھلانگ لگا دی  کالا چوزہ پیراشوٹ کے ذریعے بلندی سے نیچے کی جانب اپنے خیال میں اُڑتا ہوا آ رہا تھا اور اپنی اس کامیابی پر خوب کھلکھلا کر ہنس رہا تھا  آہ ہا،میں اُڑ رہا ہوں  ہنستا مسکراتا دیکھ کر جنگل کے سب جانور اس کی خوشی میں شامل ہو گئے  
جدون ادیب  کیا کسی نے آپ کا راز کھولنے کی دھمکی دے کر آپ سے فائدہ اُٹھانے کی کوشش کی ہے  انگریزی اصطلاح میں اسے بلیک میل کرنا کہتے ہیں  لیکن کیا آپ تصور کر سکتے ہیں کہ ایک شاگرد،اپنے استاد کو بلیک میل کرنے کی کوشش کرے  ٹھہریے،میں آپ کو پورا قصہ سناتا ہوں  اُس دن میں نے اپنے فلیٹ کا دروازہ کھولا تو نیچے ایک لفافہ پڑا دیکھا  مجھے زیادہ حیرت نہیں ہوئی  اکثر بل وغیرہ لفافے میں ڈال کر دروازے کے نیچے سے اندر سرکا دیے جاتے تھے  میں اکیلا رہتا تھا  جب کہ میرے والدین اور بہن بھائی گاؤں میں رہتے تھے  میں صبح ایک اسکول میں پڑھاتا اور شام کو خود یونیورسٹی میں پڑھتا تھا  اسکول کے قریب ایک خوبصورت عمارت میں مجھے فلیٹ اس لئے مل گیا تھا کہ میں ایک معزز استاد تھا  جاری ہے  کبھی کبھی امی ابو مجھ سے ملنے آ جاتے تو وہ کچھ دن میرے پاس ٹھیر جاتے،ورنہ میں ہوتا اور میری کتابیں  ارد گرد کے لوگ میری عزت کرتے تھے  اسی عمارت کے کئی بچے میرے اسکول میں زیرِ تعلیم تھے  اس طرح ایک غیر متوقع خط میرے نام آئے گا،میں نے سوچا نہ تھا  یہ خط میرے کسی نامعلوم شاگرد نے لکھا تھا  اس نے مجھ سے مطالبہ کیا تھا کہ اسے کلاس مانیٹر بنا دوں،ورنہ اس کے پاس میرا ایک راز ہے،جسے وہ سب کو بتا دے گا  فطری طور پر مجھے پریشانی لاحق ہو گئی  انسان تو خطا کا پتلا ہے  جانے انجانے ہم غلطیاں کرتے رہتے ہیں اور پتا نہیں میری کیا کمزوری اس کے پاس تھی،یہ سوچ سوچ کر میں پریشان ہو گیا  خط میں یہ بھی لکھا تھا کہ جب نئے ماسٹر کا انتخاب ہو گا تو وہ دو اُنگلیوں سے وکٹری کا اشارہ کرکے اپنی پہچان ظاہر کرے گا  معاملہ پریشان کن،مگر دلچسپ بھی تھا  آخر میں نے طے کر لیا کہ کیا کرنا ہے اور اس کے لئے ضروری روک تھام بھی کر لی تھی  آخر وہ لمحہ آن پہنچا  میں کمرہ جماعت میں موجود تھا  کلاس کا مانیٹر احمد کسی وجہ سے اپنی ذمے داری سے سبک دوش ہونے کی درخواست دے چکا تھا اور اب مجھے نئے مانیٹر کا انتخاب کرنا تھا،جس کے لئے ذکی،ارسلان اور ندیم اُمیدوار تھے  سب سے پہلے میں نے احمد کی خدمات کا شکریہ ادا کیا کہ اس نے کلاس کا نظام اچھے طریقے سے چلایا تھا  پھر میں تینوں اُمیدواروں کے پاس گیا اور ایک ایک کرکے ان کو غور سے دیکھنے لگا  ذکی نے مسکرا کر میری طرف دیکھا اور فتح کا اشارہ کیا  میں نے اثبات میں سر ہلایا اور ذکی کو مانیٹر منتخب کر لیا  سارے بچے حیرت سے مجھے دیکھنے لگے،کیونکہ وہ تینوں میں ذرا لاپروا مزاج کا لڑکا تھا  سب کا خیال تھا کہ میں ارسلان کو مانیٹر بناؤں گا،لیکن بچے میرے فیصلے کا پس منظر نہیں جانتے تھے  پھر نہ چاہتے ہوئے بھی ان کو میرا فیصلہ ماننا پڑا  میں نے اپنا وعدہ پورا کر دیا،مگر ذکی وعدہ خلافی پر اُتر آیا  چونکہ میں گھر سے کچھ کھانے پینے کے لئے نہیں لاتا تھا تو کینٹین سے کچھ لے لیتا تھا  اس وقت میں کینٹین سے سموسے لے رہا تھا تو میں نے ذکی کو دیکھا  وہ اپنے دوستوں کی خاطر تواضع کر رہا تھا  اپنا نام سن کر میں چونکا  وہ مزے لے لے کر کہہ رہا تھا ہر آدمی کے کچھ راز ہوتے ہیں،جنہیں وہ سب سے چھپانا چاہتا ہے اور میرے پاس سر سہیل کا ایک راز ہے،سنو گے  ہاں،ہاں کیوں نہیں  اس کے دوست بیک وقت بولے  میں چاہتا تو مداخلت کر سکتا تھا،مگر میں خاموش رہا اور یہ جاننا چاہتا تھا کہ میرا کیا راز ہے  تب ذکی بولا سر سہیل کا راز یہ ہے کہ وہ کسی کو تکلیف میں نہیں دیکھ سکتے  ان جیسا ہمدرد،مہربان اور نیک انسان میں نے پہلے نہیں دیکھا  اب وہ اور بچے میری تعریفیں کرنے لگے  میں وہاں سے ہٹ گیا اور لائبریری کے پیریڈ میں ذکی کو بلوایا  وہ اس بلاوے پر کچھ گھبرایا ہوا تھا  آخر وہ بولا مجھے پتا تھا،یہ مرحلہ ضرور آئے گا  تو تم ذہنی طور پر تیار تھے  میں نے سخت لہجے میں پوچھا  ہاں،مگر ازراہِ کرم میری پوری بات سن لیجیے  اس نے آہستگی سے کہا  ضرور سنوں گا،مگر کیا تمہارا یہ طرزِ عمل درست تھا  بے شک غلط تھا  وہ سر جھکا کر بولا اور اس پر آپ سے بہت شرمندہ ہوں،معافی چاہتا ہوں  معافی مانگنے کے بجائے بہتر ہو گا کہ تم نے جو عہدہ حاصل کیا ہے،خود کو اس کا اہل ثابت کرو  اب تم جا سکتے ہو  میں نے سخت انداز میں کہا  اور وہ سر جھکا کر چلا گیا  جلد ہی ذکی نے ثابت کر دیا کہ وہ اس ذمے داری کا اہل بن چکا ہے اور اصل بات میں آپ کو بتانا بھول گیا  میں نے ذکی کی لکھائی سے اس کو پہچان لیا تھا  میں اس کے والد سے ملا جو ذکی کی غیر ذمے داری کی عادت سے بہت نالاں تھے اور یہ سمجھتے تھے کہ ذکی ساری زندگی کچھ نہیں کر سکتا  اوپر سے اس کی والدہ بیمار تھیں  تب میں ساری بات سمجھ گیا کہ وہ اپنی ماں اور باپ دونوں کو ایک ذمے دار شخص بن کر دکھانا چاہتا تھا اور میں ایک شفیق معلم کی حیثیت سے نہ اس کی خواہش کا گلا گھونٹ سکتا تھا اور نہ اسے شرمندہ کر کے ہمیشہ کے لئے مایوس کر سکتا تھا  تب میں نے وہ کیا،جو میں نے ضروری سمجھا،شاید آپ کو میرے فیصلے سے اختلاف ہو،مگر اساتذہ کو کچھ ایسے مشکل فیصلے کرنے پڑتے ہیں  
بشیر احمد بھٹی  ادھیڑ عمر کے غلام علی صاحب کسی نجی کمپنی میں ملازم تھے  ایک دن شام کو گھر میں داخل ہوئے اور اہلیہ سے پوچھا بجلی کا بل آ گیا ہے  انھوں نے جواب میں صرف جی کہا  کتنا بل آیا ہے  غلام علی صاحب بولے  جواب ملا نو ہزار اکیاسی روپے  نو ہزار اکیاسی روپے  غلام علی نے دبی آواز میں بیوی کے بتائے ہوئے ہندسے دہرائے  پھر ان کی نگاہ غسل خانے کی طرف گئی  انھوں نے بیگم سے پوچھا غسل خانے میں کون ہے  کوئی بھی نہیں  بیگم نے جواب دیا  پھر یہ بلب کیوں جل رہا ہے  غلام علی نے سوال کیا  بچوں نے جلایا ہو گا  بیوی نے لاپروائی سے جواب دیا  تو تم بلب بند کر دیتیں  جاری ہے  غلام علی نے بیوی کو گھورا  کتنی بار بند کرتی  ایک بار کا تو مسئلہ نہیں ہے  جب بھی بلب بند کرتی ہوں  بچے دوبارہ کھول کے بھول جاتے ہیں  غلام علی نے اوپر دیکھا  وہاں جو کمرا تھا،اس کا بلب بھی جل رہا تھا اور پنکھا چلنے کی آواز بھی آ رہی تھی  اوپر کون ہے  انھوں نے پوچھا  آپ کا لاڈلا بیٹا ہوم ورک کر رہا ہو گا  بیوی نے بتایا  لیکن وہ تو مجھے راستے میں نظر آیا تھا  اپنے دوست کے ساتھ جا رہا تھا  غلام علی نے کہا  بیوی نے ماتھے پر ہاتھ مارا اور بتایا ہاں مجھے یاد آیا  ارشد اوپر بیٹھا پڑھ رہا تھا  اس کے دوست نے گھنٹی بجائی وہ دروازے پر گیا اور شاید کسی کام سے اس کے ساتھ نکل گیا  غلام علی نرم لہجے میں بولے تو اسے چاہیے تھا کہ پنکھا بند کرتا اور بلب بند کرکے جاتا  بیوی نے جواب دیا اب اسے کیا معلوم تھا کہ اس کا دوست اسے کہیں لے جائے گا  اس کا خیال یہی ہو گا کہ بات سن کے واپس آ کر دوبارہ ہوم ورک کروں گا  غلام علی نے صبر کا دامن ہاتھ سے نہیں چھوڑا  بڑے دھیمے لہجے میں سمجھایا ارشد اگر دوست کے ساتھ چلا گیا تھا تو تمہیں چاہیے تھا کہ کسی بچے کو اوپر بھیج کر پنکھا اور بلب بند کروا دیتیں  فرض کیا  ارشد دو گھنٹے بعد گھر آتا ہے تو کیا جب تک اوپر کے کمرے کا پنکھا چلتا رہے گا اور بلب جلتا رہے گا  بیوی نے بے زاری سے جواب دیا اب میں کیا کیا کروں  کہاں کہاں دھیان دوں  یہ بچوں والا گھر ہے،ان کی غلطی ہے  آپ ہاتھ منہ دھو لیں،میں کھانا گرم کرتی ہوں  کھانا رہنے دو  گھر کی بدنظمی دیکھ کر میری بھوک ختم ہو گئی ہے  نو ہزار اکیاسی روپے بل آیا ہوا ہے  اگلے ماہ یہ اس بل سے بھی زیادہ آ سکتا ہے  مہنگائی کس قدر بڑھ چکی ہے  پیسہ کس طرح کمایا جاتا ہے  کتنی محنت سے یہ ہاتھ آتا ہے  پیسہ کمانا مشکل اور اُڑانا آسان ہے  اگر تندور میں آگ جل رہی ہو اور ہمارا ایک سو کا نوٹ تندور میں گر کر جل جائے تو ہمیں افسوس ہو گا کہ سو روپے کا نوٹ ضائع ہو گیا ہے،لیکن یہی روپے ہم اپنی غفلت،سستی اور بے وقوفی سے بجلی کے بھاری بلوں کی نذر کر دیں تو کیا افسوس نہ ہو گا  میری سمجھ میں نہیں آتا کہ ہمیں کب عقل آئے گی  ہم اس بارے میں نہیں سوچتے  مجھے یقین ہے اگر ہم احتیاط کریں اور فالتو بلب بند کر دیں تو تین ہزار اکیاسی روپے کا بل آئے گا  یہ چھ ہزار بے احتیاطی والے بچ جائیں گے  یہی روپے ضرورت کی دوسری گھریلو چیزیں خریدنے پر خرچ کیے جا سکتے ہیں  ہزار ہزار کے چھ نوٹ تندور میں گر جائیں تو تمہاری کیا کیفیت ہو گی  ان کی بیوی یہ سب سن کر جلدی سے بولیں ہائے اللہ  اگر میرے ہاتھوں سے چھ ہزار روپے تندور میں گر جائیں تو مارے صدمے کے میں تو بے ہوش ہو جاؤں گی  غلام علی مسکرا کے بولے بیگم  فضول بجلی استعمال کرنا،بس یوں سمجھ لو کہ ہزار ہزار کے چھ نوٹ آگ لگا کر جلانے کے برابر ہے  نوٹ جلتے تندور میں جلائیں یا بجلی والوں پر قربان کریں،ایک ہی بات ہے  چھ ہزار روپے کی ہم اگر خریداری کریں تو معلوم ہو گا کہ جو پیسے ہم نے احتیاط کر کے بچائے تھے  وہ ہمارے کام آ گئے  ویسے بھی کفایت شعار اور دور اندیش لوگ اپنے آڑے وقت کے لئے کچھ نہ کچھ رقم بچا کے رکھتے ہیں،کہیں کسی اچانک ضرورت کے تحت کسی کے آگے ہاتھ نہ پھیلانا پڑے  جو لوگ پیسے اور وقت کو بے دردی سے برباد کرتے ہیں وہ اکثر پریشان رہتے ہیں  بیوی کچھ دیر تک سوچ و فکر میں مبتلا رہیں اور بولیں بس آپ کی یہ بات میری سمجھ میں آ گئی ہے کہ اگر ہمارے ہاتھ سے سو روپے کا نوٹ تندور میں گر جائے تو ہم افسوس کرتے ہیں اور اپنی سستی سے ہم گھر کے فالتو بلب نہ بند کر کے ہزاروں روپے ضائع کر دیتے ہیں  اب میں خود اپنے ہاتھ سے یہ بلب بند کروں گی،چاہے اوپر والے کمرے کے بلب بند کرنے کے لئے مجھے سیڑھیاں چڑھ کے اوپر جانا پڑے  غلام علی یہ بات سن کر مسکرائے اور بولے بیگم تم نے میری پریشانی دور کر دی ہے  میں ہاتھ دھونے جا رہا ہوں  تم کھانا گرم کرو  بڑے زور کی بھوک لگی ہے  
جاوید چودھری  یہ پرانی بات ہے،بہت پرانی بادشاہوں کے دور کی  ایران کا ایک بادشاہ ظالم بھی تھا،لالچی بھی  وہ بادشاہ بنا تو اس نے ملک میں ظلم کا بازار گرم کر دیا،لوٹ مار اور انتقام لینے میں بھی جت گیا،ملک کے حالات خراب ہو گئے  بازار سنسان ہو گئے  لوگ نقل مکانی کرنے لگے  کھیت اور کارخانے اُجڑ گئے اور ملک میں خشک سالی اور قحط پڑ گیا،لیکن بادشاہ کے کان پر جوں تک نہ رینگی  بادشاہ کم عقل بھی تھا  وہ سمجھتا تھا کہ اس کا اقتدار اور اس کا اختیار کبھی زوال پذیر نہیں ہو گا،وہ دنیا میں اسی طرح عیش کرتا رہے گا  بادشاہوں کے مختلف مشغلوں میں شکار بھی شامل ہوتا ہے  وہ بادشاہ بھی شکار کے لئے جاتا تھا اور جنگل میں کئی ہفتوں تک شکار کھیلتا تھا  جاری ہے  وہ معمول کے مطابق ایک بار شکار کے لئے گیا تو شکار کی دُھن میں راستہ بھول گیا  اس کے محافظ،اس کا لشکر بادشاہ کو ڈھونڈتا ہوا کسی دوسری سمت نکل گیا اور بادشاہ کا گھوڑا اسے جنگل کے کسی اندھیرے گوشے میں لے گیا  بادشاہ تھک چکا تھا  وہ سستانے کے لئے ایک درخت کے نیچے لیٹا تو اسے نیند آ گئی  بادشاہ نے نیند کے دوران اپنی سانس کو اکھڑتے ہوئے پایا  اسے محسوس ہوا جیسے وہ کسی سخت شکنجے میں پھنس گیا اور وہ شکنجہ اسے آہستہ آہستہ دبا رہا ہے اور کسی بھی وقت اس کی جان نکل جائے گی  اس نے ہڑبڑا کر آنکھیں کھولیں تو اس نے ایک انتہائی خوف ناک منظر دیکھا  بادشاہ کو ایک بہت بڑے اژدھے نے جکڑ رکھا تھا  بادشاہ کے پورے جسم سے اژدھا لپٹا تھا اور اژدھا پھن پھلا کر اس کے منہ کے قریب تھا  بادشاہ کے منہ پر اژدھے کی پھنکاروں کی پھوار پڑ رہی تھی اور بادشاہ بار بار اژدھے کی پھنکاروں کو اپنے گالوں،اپنے ماتھے،اپنے ہونٹوں تک آتا ہوا محسوس کر رہا تھا  بادشاہ کی جان نکل گئی  وہ اپنا آخری وقت اپنے سامنے دیکھ رہا تھا  اژدھا ایک پہر تک بادشاہ کے بدن سے لپٹا رہا  وہ بار بار اپنی زبان بادشاہ کے گالوں سے رگڑتا تھا اور اس کے جسم کو اپنے شکنجے میں کسا ہوا تھا  شام کو اچانک اژدھے نے آسمان کی طرف دیکھا،گردن ہلائی،اپنے بل کھولے اور آہستہ آہستہ سرکتا ہوا جنگل میں غائب ہو گیا  بادشاہ سجدے میں گرا اور اللہ تعالیٰ کا لاکھ لاکھ شکر ادا کیا  بادشاہ کے ساتھی چند لمحے بعد اس کے پاس پہنچ گئے  بادشاہ محل میں واپس آیا اور اس نے اسی وقت عیش،آرام،ظلم،ناانصافی اور بے ایمانی ترک کر دی  اس نے اپنی باقی زندگی ملک اور قوم کے لئے وقف کر دی اور دیکھتے ہی دیکھتے اس کا ملک دوبارہ خوش حال اور پُرامن ہو گیا  لوگ دوسرے ملکوں سے نقل مکانی کرکے اس کے ملک میں آباد ہونے لگے  جب کہ بادشاہ پوری زندگی اس اژدھے کا شکریہ ادا کرتا رہا  وہ اسے قدرت کی تنبیہ سمجھتا تھا  اس کا خیال تھا کہ قدرت نے اس اژدھے کے ذریعے اسے یہ پیغام دیا تھا کہ تمہاری موت اور زندگی میں آدھ انچ کا فاصلہ ہے  اگر یہ اژدھا اپنے جسم کو آدھا انچ مزید کس لے یا اپنا منہ آدھا انچ آگے بڑھا دے اور اپنے دانت تمہارے گال پر گاڑ دے تو تم چند لمحوں میں زندگی کی سرحد عبور کر جاؤ گے  بادشاہ کا خیال تھا کہ اس اژدھے نے مجھے یہ پیغام دیا یہ زندگی اور اقتدار اللہ تعالیٰ کی امانت ہے اور اگر تم نے اس امانت کی قدر نہ کی تو اللہ تم پر مصیبتوں کے ایسے بے شمار اژدھے اُتار دے گا اور اس کے بعد تمہیں دنیا میں کسی جگہ پناہ نہیں ملے گی  
کشور ناہید  ایک چھوٹی سی بچی تھی  اس کے ماں باپ مر چکے تھے  وہ بچاری گھر میں اکیلی رہ گئی تھی  ایک امیر آدمی کے گھر میں اسے بہت کام کرنا پڑتا تھا  وہ پانی بھر کے لاتی،کھانا پکاتی  بچوں کی دیکھ بھال کرتی اور اتنے کاموں کے بدلے اسے بس دو وقت کی روٹی ملتی  کھیلنا کودنا تو کیا دو گھڑی آرام بھی نہیں کر سکتی تھی  وہ آدمی بہت چالاک اور بے رحم تھا اور اس کی بیوی تو میاں سے بھی دو قدم آگے تھی  ایک رات چاند آسمان پر چمک رہا تھا اور باہر بہت سخت سردی تھی  امیر آدمی کی بیوی نے اس بچی سے پانی لانے کے لئے کہا  بچی پانی بھرنے باہر گئی  جب وہ تالاب پر پہنچی تو سردی سے اس کے پیر پتھر ہو چکے تھے  تالاب کا پانی بھی اوپر سے جما ہوا تھا  بچی نے برف میں سوراخ کیا اور پانی کی بالٹی بھر کر گھر واپس آنے لگی  جاری ہے  گھر کے قریب پہنچ کر وہ گر پڑی اور سارا پانی بہہ گیا  بچی گھبرا گئی  وہ خالی بالٹی لے کر گھر نہیں جا سکتی تھی  وہ دروازے پر کھڑی خوف سے کانپ رہی تھی  آسمان پر چمکتا ہوا چاند ہنس رہا تھا  بچی نے چاند سے کہا، چند اماں،دیکھو تو میں کتنی دکھی ہوں  میری مدد کرو  مجھے ان ظالموں سے بچاؤ  یہ تو مجھے مار ڈالیں گے  چاند اس کی فریاد سن کر زمین پر اتر آیا  وہ ایک خوبصورت نوجوان کے بھیس میں تھا اور سفید کپڑے پہنے ہوئے تھے  چاند کے بڑے بھائی سورج نے بھی بچی کی فریاد سن لی تھی  وہ بھی آدمی کی شکل میں سنہرے رنگ کے کپڑے پہنے زمین پر اُتر آیا  سورج نے چاند سے کہا، میں اس دکھی لڑکی کو لینے آیا ہوں  اسے مجھے دے دو  کیونکہ میں تم سے بڑا ہوں  چاند نے کہا، یہ ٹھیک ہے کہ تم بڑے ہو سورج بھائی،لیکن اس وقت رات ہے،اور میں رات کا بادشاہ ہوں  اس بچی نے مجھ سے مدد مانگی ہے  اس لئے میں اسے اپنے ساتھ لے کر جاؤں گا  چاند بچی کو اپنے بازوؤں میں اُٹھا کر آسمان کی طرف اُڑ گیا  جب سے وہ ننھی بچی چاند میں رہتی ہے  جب تم چودھویں کا پورا چاند دیکھو گے تو اس میں وہ ہنستی گاتی نظر آئے گی  
شازیہ اسلم  ایک دفعہ کا ذکر ہے کہ کسی چھوٹے سے گاؤں میں ایک لڑکا رہتا تھا  اس کا نام دینو تھا  دینو ابھی بہت چھوٹا تھا کہ اس کا باپ فوت ہو گیا  وہ اپنی ماں کے ساتھ رہتا تھا  دینو ایک بہت ہی ایماندار اور شریف لڑکا تھا  وہ صبح صبح گھر سے نکلتا اور جنگل سے لکڑیاں کاٹ کر اپنا اور اپنی ماں کا پیٹ پالتا تھا  ایک دن صبح صبح روکھی سوکھی روٹی کھا کر،ماں کو سلام کرکے جنگل کی طرف روانہ ہو گیا  اس نے سوچا گھر کا راشن ختم ہو چکا ہے  آج میں بہت زیادہ لکڑیاں کاٹوں گا  دینو نے ایک بہت ہی موٹا اور تناور درخت ڈھونڈا اور لکڑیاں کاٹنے لگا  اس درخت کے پاس ہی بہت بڑی جھیل تھی  لکڑیاں کاٹتے کاٹتے دینو کا کلہاڑا ہاتھ سے چھوٹ کر پاس سے گزرتی ہوئی جھیل میں جا گرا  جاری ہے  دینو بہت پریشان ہوا اور سوچنے لگا کہ یہ کلہاڑا اس کی روزی کمانے کا واحد ذریعہ تھا جو اب اس کے پاس نہیں رہا تھا  اب وہ گھر کا سامان کیسے خریدے گا اور ماں کو کیا جواب دے گا  یہ سوچ کر دینو جھیل کے پاس بیٹھ کر رونے لگا  دینو زور زور سے رو رہا تھا کہ اسی جھیل کے اندر ایک بہت ہی پیاری سنہری مچھلی اپنی دادی کے ساتھ رہا کرتی تھی  جب سنہری مچھلی نے جھیل کے اوپر رونے کی آواز سنی تو وہ جھیل کے اوپر آ گئی  سنہری مچھلی نے ایک چھوٹے لڑکے کو روتے دیکھا تو پوچھا تم کیوں رو رہے ہو  دینو نے سنہری مچھلی کو بتایا کہ اس کا کلہاڑا جھیل میں گر گیا ہے،جس سے وہ لکڑیاں کاٹ کر گزارہ کیا کرتا تھا  یہ سن کر سنہری مچھلی نے کہا تم مت رو،میں تمہارا کلہاڑا تلاش کرتی ہوں  یہ کہہ کر سنہری مچھلی اپنی دادی اماں کے پاس آئی اور ساری بات بتائی  سنہری مچھلی کی دادی اماں نے کہا کہ مجھے وہ لکڑہارا بہت غریب لگتا ہے،تم اسے اپنا سونے کا کلہاڑا تحفے میں دے دو  سنہری مچھلی نے سونے کا کلہاڑا لیا اور لکڑہارے کے پاس آ کر کہا،یہ لو تمہارا کلہاڑا  دینو نے جب اپنے لوہے کے کلہاڑے کی بجائے سونے کا کلہاڑا دیکھا تو اس نے کہا یہ میرا کلہاڑا نہیں ہے،میرا کلہاڑا تو لوہے کا تھا  سنہری مچھلی اپنی دادی اماں کے پاس واپس آئی اور اسے ساری بات سنائی  سنہری مچھلی کی دادی اماں نے کہا وہ لکڑہارا تو بہت ایماندار ہے  تم اسے اس کا لوہے کا کلہاڑا تلاش کر دو اور اپنا سونے کا کلہاڑا بھی اسے تحفے میں دے دو  سنہری مچھلی لوہے کا کلہاڑا تلاش کرنے لگی،جو اسے جلد ہی مل گیا  وہ دونوں کلہاڑے لے کر دینو کے پاس آئی اور کہا یہ رہا تمہارا لوہے کا کلہاڑا اور یہ سونے کا کلہاڑا تمہاری ایمانداری کا انعام ہے  دینو دونوں کلہاڑے لے کر بہت خوش ہوا اور سنہری مچھلی کا شکریہ ادا کیا  گھر واپس آ کر دینو نے سارا واقعہ اپنی ماں کو سنایا  اس کی ماں بہت خوش ہوئی  دینو نے اس سونے کے کلہاڑے سے ایک لکڑی کاٹی  جیسے ہی دینو نے سونے کا کلہاڑا لکڑی پر مارا وہ سونے کی بن گئی  دینو بہت حیران ہوا،جہاں بھی وہ سونے کا کلہاڑا مارتا وہ چیز سونے کی بن جاتی  اس طرح دیکھتے ہی دیکھتے سارا گھر سونے میں تبدیل ہو گیا  دینو اور اس کی ماں بہت خوش ہوئے اور یہ سب دینو کی ایمانداری کا انعام تھا  دینو کے ہمسائے میں ایک بہت ہی مغرور اور لالچی عورت اور اس کا بیٹا رہتے تھے  جب انہیں اس بات کا علم ہوا کہ دینو کو جھیل میں سنہری مچھلی نے ایک سونے کا کلہاڑا دیا ہے،جس سے اس کا گھر سونے میں بدل گیا ہے تو وہ عورت اپنے بیٹے کے ساتھ لوہے کا کلہاڑا لے کر جھیل پر گئی اور اپنے بیٹے کو سمجھانے لگی کہ تم جان بوجھ کر اپنا لوہے کا کلہاڑا جھیل میں پھینکنا  پھر جیسے ہی سنہری مچھلی اوپر آئے اسے کہنا کہ میرا کلہاڑا جھیل میں گر گیا ہے،میں بہت غریب لڑکا ہوں اور اگر وہ لوہے کا کلہاڑا لے کر آئے تو اسے کہنا یہ تو میرا کلہاڑا نہیں ہے  میرا کلہاڑا تو سونے کا تھا  یہ ساری باتیں سنہری مچھلی نے سن لیں اور واپس آ کر اپنی دادی اماں کو بتائیں  اس کی دادی اماں نے کہا مجھے یہ عورت اور لڑکا لالچی معلوم ہوتے ہیں  تم انہیں اپنا جادو کا کلہاڑا دے دو تاکہ انہیں لالچ کی سزا ملے  سنہری مچھلی اپنی دادی کے کہنے کے مطابق جادو والا سونے کا کلہاڑا لے آئی اور اس لڑکے کو کہا کہ یہ تمہارا کلہاڑا ہے  اس لڑکے نے کہا ہاں یہ میرا کلہاڑا ہے جو جھیل میں گر گیا تھا  مجھے میرا کلہاڑا واپس دے دو  جسے پا کر وہ لڑکا اور اس کی ماں بہت خوش ہوئے  انہوں نے آ کر جس بھی چیز پر اسے مارا وہ ٹوٹ گئی  تھوڑی دیر میں گھر کی ہر ایک چیز ٹوٹ چکی تھی  یہ دیکھ کر لڑکا اور اس کی ماں بیٹھ کر رونے لگے مگر اب رونے کا کیا فائدہ  یہ تو ان کے لالچ کا نتیجہ تھا  سچ ہے لالچ بہت بُری بلا ہے  
قرة العین حیدر  لاکھوں برس گزرے  آسمان پر شمال کی طرف سفید بادلوں کے پہاڑ کے ایک بڑے غار میں ایک بہت بڑا ریچھ رہا کرتا تھا  یہ ریچھ دن بھر پڑا سوتا رہتا اور شام کے وقت اُٹھ کر ستاروں کو چھیڑتا اور ان سے شرارتیں کیا کرتا تھا  اس کی بدتمیزیوں اور شرارتوں سے آسمان پر بسنے والے تنگ آ گئے تھے  کبھی تو وہ کسی ننھے سے ستارے کو گیند کی طرح لڑھکا دیتا اور وہ ستارہ قلابازیاں کھاتا دنیا میں آ گرتا یا کبھی وہ انہیں اپنی اصلی جگہ سے ہٹا دیتا  اور وہ بیچارے اِدھر اُدھر بھٹکتے پھرتے  آخر ایک دن تنگ آ کر وہ سات ستارے جنہیں سات بہنیں کہتے ہیں  چاند کے عقلمند بوڑھے آدمی کے پاس گئے اور ریچھ کی شرارتوں کا ذکر کر کے اس سے مدد چاہی  بوڑھا تھوڑی دیر تو سر کھجاتا رہا  جاری ہے  پھر بولا اچھا میں اس نامعقول کی خوب مرمت کروں گا  تم فکر نہ کرو  ساتوں بہنوں نے اس کا شکریہ ادا کیا  اور خوشی خوشی واپس چلی گئیں  دوسرے دن چاند کے بوڑھے نے ریچھ کو اپنے قریب بلا کر خوب ڈانٹا اور کہا کہ اگر تم زیادہ شرارتیں کرو گے تو تم کو آسمانی بستی سے نکال دیا جائے گا  کیا تمہیں معلوم نہیں کہ ان ننھے منے ستاروں کی روشنی سے دنیا میں انسان اور جہاز اپنا اپنا راستہ دیکھتے ہیں لیکن تم انہیں روز کھیل کھیل میں ختم کر دیتے ہو  تمہیں یہ بھی معلوم نہیں کہ جب یہ ستارے اپنی اصلی جگہ پر نہیں رہتے تو دنیا کے مسافر اور جہاز رستہ بھول جاتے ہیں  میاں ریچھ نے اس کان سنا اور اُس کان نکال دیا اور قہقہہ مار کے بولا میں نے کیا دنیا کے جہازوں اور مسافروں کی روشنی کا ٹھیکہ لے لیا ہے جو ان کی فکر کروں  یہ کہہ کر ریچھ چلا گیا  جانے کے بعد بوڑھے نے بہت دیر سوچا کہ اس شیطان کو کس طرح قابو میں لاؤں  یکا یک اسے خیال آیا کہ اورین دیو سے مدد لینی چاہئے  اورین دیو ایک طاقتور ستارے کا نام تھا  جو اس زمانے میں بہت اچھا شکاری سمجھا جاتا تھا اور اس کی طاقت کی وجہ سے اسے دیو کہتے تھے  یہ سوچ کر بوڑھے نے دوسرے دن اورین دیو کو بلاوا بھیجا  اس کے آنے پر بڑی دیر تک دونوں میں کانا پھوسی ہوتی رہی  آخر یہ فیصلہ ہوا کہ وہ آج شام ریچھ کو پکڑنے کی کوشش کرے  چنانچہ رات گئے اورین دیو نے شیر کی کھال پہنی اور ریچھ کے غار کی طرف چلا  جب ریچھ نے ایک بہت بڑے شیر کو اپنی طرف آتے دیکھا تو اس کے اوسان خطا ہو گئے اور وہ ننھے منے ستاروں سے بنی ہوئی اس سڑک پر جو پریوں کے ملک کو جاتی ہے اور جسے ہم کہکشاں کہتے ہیں،بے تحاشا بھاگا  آخر بڑی دوڑ دھوپ کے بعد طاقتور شکاری نے میاں ریچھ کو آ لیا اور ان کو پکڑ کر آسمان پر ایک جگہ قید کر دیا  جہاں وہ اب تک بندھے کھڑے ہیں  اگر تم رات کو قطب ستارے کی طرف دیکھو تو تمہیں اس کے پاس ہی ریچھ بندھا نظر آئے گا  جس کو ان سات بہنوں میں سب چار پکڑے کھڑی ہیں باقی تین بہنوں نے اس کی دم پکڑ رکھی ہے  اگر تم آسمان پر نظر دوڑاؤ تو تمہیں اورین دیو بھی تیرو کمان لئے ریچھ کی طرف نشانہ لگائے کھڑا نظر آئے گا  
ڈاکٹر طارق ریاض  امی جان باورچی خانے میں کسٹرڈ تیار کر رہی تھیں  تینوں بہن بھائی بیٹھے اسکول سے ملا گھر کا کام کرنے میں مصروف تھے  سائنس کے استاد نے آج کچھ ایسا کام دے دیا تھا،جس میں کچھ اشکال بنانا بھی شامل تھا  بچے اپنی اپنی کتابوں پہ بنی ماحولیاتی نظام کی شکلیں کاپی پر بنا رہے تھے  ایمن کی ڈرائنگ اچھی تھی  اسی لئے اس کا کام اچھا دکھائی دے رہا تھا  اس کے برعکس فواد اور علی کا خط کمزور تھا اور ان کی بنائی اشکال بار بار مٹا کر درست اور خوبصورت کرنے کی کوشش کر رہے تھے  ربر صرف ایمن ہی کے پاس تھی،وہ بھائیوں کو دے نہیں رہی تھی،ربر کی چھینا جھپٹی کی وجہ سے کمرے میں ہنگامہ مچا ہوا تھا  جب بچوں کا ہوم ورک مکمل ہو گیا تو امی جان نے حوصلہ افزائی کے لئے ان کے کام کو سراہا اور وعدہ کے مطابق کسٹرڈ کھانے کی دعوت دے دی  جاری ہے  امی جان نے ایمن سے کہا کہ وہ اپنی سائنس کی کاپی دکھائے  اس نے کاپی بستے سے نکالی اور سامنے رکھ دی  ایمن نے واقعی بڑی مہارت سے ماحولیاتی نظام کی تصویریں بنائی تھیں  ایمن بیٹا  تم نے اپنے بھائیوں سے اچھا ہوم ورک کیا ہے  تم ایک جماعت آگے بھی تو ہو،بڑی ہو،ان شکلوں میں ایک کے نیچے ہم زیستی لکھا ہے  یہ کیا ہے  امی نے اس کا امتحان لینے کی خاطر اس سے پوچھا  ایمن نے جواب دیا کہ امی جان  ہم زیستی کو بھی کہتے ہیں  یہ ایسا تعلق ہے جس میں دو مختلف جان دار ایک دوسرے سے کچھ لو،کچھ دو کی بنیاد پر ایک دوسرے کی زندگی کو آسان بناتے ہیں  امی جان غور سے یہ باتیں سن رہی تھیں  اپنے تینوں بچوں کو خوش دیکھ کر ماں نے کہنا شروع کیا بچو  ایمن نے بالکل درست تشریح کی ہے  اپنی کتاب سے کتنی اچھی بات کو ڈرائنگ بنا کر ظاہر کیا ہے  ہمارا پروردگار بھی اس دنیا کو کچھ لو،کچھ دو کے اُصول پر چلا رہا ہے  فنگس مثلاً پھپھوندی اپنی خوراک نہیں بنا سکتی،لیکن پانی جذب کر سکتی ہے  یہ پھپھوندی پودوں کی جڑوں سے دوستی کر لیتی ہے  پودے سورج کی روشنی میں خوراک تیار کرکے جن ریشوں کے ذریعے اپنی جڑوں کو بھیجتے ہیں،وہ کہلاتے ہیں،یوں فنگس پھپھوندی کو غذا اور پودے کو پانی ملتا رہتا ہے  اگر جان دار آپس میں مل جل کر عمل نہ کریں تو بھلا ماحولیاتی نظام کس طرح چلے گا  فنگس اور پودوں کی جڑوں کا یہ تعلق کہلاتا ہے  جب دو مختلف طرح کے جان دار کچھ لو،کچھ دو کے اُصول پر آگے بڑھ سکتے ہیں تو ہمیں بھی اس بات پر عمل کرنا چاہیے  تینوں بچے یہ باتیں توجہ سے سن رہے تھے  شام کو ابو جان گھر آئے تو ہر بچے کے پاس نئی ربر تھی،کیونکہ امی جان نے انھیں فون پر ربر لانے کے لئے کہہ دیا تھا  
اُسید الرحمن،کراچی  ایک ادیب کی بیوی نے اس سے کہا آپ بہت کہانیاں لکھتے ہیں،آج میرے لئے بھی کچھ لکھیں پھر مانوں گی کہ واقعی آپ ادیب ہیں  ادیب نے کہا ٹھیک ہے،اس کہانی کا نام میرا جادوئی گھر ہو گا  میں،میری بیوی اور بچے ایک جادوئی گھر میں رہتے ہیں  ہم اپنے میلے کچیلے کپڑے اُتارتے ہیں،جو اگلے ہی دن صاف ستھرے ہو جاتے ہیں  بچے اسکول سے اور میں آفس سے آتے ہی جوتے اِدھر اُدھر اتار دیتے ہیں،پھر اگلے دن صبح وہ پالش شدہ صاف جوتے پہن کر جاتے ہیں  ہر روز رات کو کوڑے والی باسکٹ کچرے سے بھری ہوتی ہے اور اگلے دن صبح سویرے ہی وہ خالی ہوتی ہے  میرے جادوئی گھر میں بچے کھیلتے ہوئے ہر چیز بکھیر دیتے ہیں،لیکن اگلے ہی لمحے گھر صاف ستھرا ہو جاتا ہے اور ان کے کھیلوں کا سامان اپنی جگہ پر ترتیب سے رکھ دیا جاتا ہے  جاری ہے  ہر روز میرے جادوئی گھر میں میرے بچوں اور میری پسند کے مختلف کھانے بنتے ہیں  میرے جادوئی گھر میں ہر روز تقریباً سو بار ماما،ماما کہا جاتا ہے  ماما  ناخن تراش کہاں ہے  ماما  میرا ہوم ورک مکمل کروائیں  ماما  بھیا مجھے مار رہا ہے  ماما  بابا جانی آ گئے  ماما  آج مجھے اسکول لنچ بکس لے کر نہیں جانا  ماما  آج بریانی بنائیں  ماما  مجھے سینڈوچ بنا کر دیں  ماما  مجھے واش روم جانا ہے  ماما  یہاں میری بک پڑی تھی،اب نہیں ہے  رات سونے سے پہلے آخری لفظ ماما اور صبح اُٹھتے ہی پہلا لفظ ماما میرے جادوئی گھر میں سننے کو ملتا ہے  کوئی اس جادوئی گھر کی طرف کبھی متوجہ نہیں ہوا ہو گا،حالانکہ ایسا گھر بیشتر لوگوں کے پاس ہے،مگر کسی نے اس گھر کے جادوگر کا شکریہ ادا کیا ہو گا  ان جادوئی گھروں کا جادوگر کوئی اور نہیں،بلکہ ہر سمجھ دار خاتون ہے،جو اپنے اپنے گھروں میں ایسے جادو کرتی ہے  اللہ سلامت رکھے ہر اس ماں کو،جن کے صبر اور نہ ختم ہونے والے کاموں کی وجہ سے ہر گھر میں رونق ہے  
ثروت عزیز خان  کسی چھوٹے سے گاؤں میں ایک لکڑہارا رہتا تھا  وہ گاؤں میں سب سے زیادہ ذہین مانا جاتا تھا  جب بھی گاؤں میں کوئی مسئلہ پیش آتا تو عقل مند لکڑہارا اس کو چٹکی بھر میں حل کر دیتا  ایک دفعہ بادشاہ نے ملک بھر میں ایک عجیب و غریب اعلان کروا دیا کہ جو مجھے سچی خوشی دے گا،میں اسے ایک ہزار سونے کی اشرفیاں دوں گا  گاؤں والوں نے عقل مند لکڑہارے کو بادشاہ کو سچی خوشی دینے کا مشورہ دیا،جسے لکڑہارے نے قبول کیا اور بادشاہ کے دربار میں پہنچ گیا  اس نے بادشاہ سے کہا حضورِ والا  میری تین خواہشیں پوری کر دی جائیں تو میں آپ کو سچی خوشی دے سکوں گا  پہلی خواہش ہے کہ میں آپ کو اپنی تمام خواہش ایک ساتھ نہ بتاؤں،بلکہ ایک ایک کرکے بتاؤں اور خواہش اسی وقت پوری کی جائے  جاری ہے  بادشاہ نے یہ بات قبول کر لی اچھا اب اپنی دوسری خواہش بتاؤ  لکڑہارے نے کہا میری دوسری خواہش ہے کہ میں حضورِ والا کو ایک سال کے لئے جیل میں ڈال دوں  یہ سن کر بادشاہ آگ بگولہ ہو گیا،مگر چونکہ بادشاہ نے تمام وزیروں،درباریوں کے سامنے وعدہ کر لیا تھا،لہٰذا وہ خود قید خانے میں چلا گیا اور تیسری خواہش کا پوچھا تو اس نے جواب دیا کہ وہ میں آپ کو ایک گھنٹے بعد بتاؤں گا  ایک گھنٹے کے بعد اس نے کہا میری تیسری خواہش ہے کہ حضورِ والا کو باعزت بری کر دیا جائے  بادشاہ جب قید سے نکلا تو اس کی خوشی کی انتہا نہیں رہی  وہ سمجھ جاتا ہے کہ سچی خوشی تو اس کے ارد گرد ہی موجود ہے،لیکن اس نے کبھی اسے محسوس نہیں کیا  آج عقل مند لکڑہارے نے اس کو سمجھا دیا  بادشاہ نے لکڑہارے کو انعام و اکرام سے مالا مال کر دیا  
سلمان یوسف سمیجہ،علی پور  آہستہ  آہستہ چلاؤ آہستہ  سمید کی آنکھیں بند تھیں اور ہاتھ اشعر کے کاندھوں پر مضبوطی سے جکڑے تھے  تمہیں مزہ نہیں آ رہا  اشعر نے ہنستے ہوئے پوچھا  کیا مزہ آئے گا،مجھے مزہ نہیں خوف آ رہا ہے،بائیک آہستہ چلاؤ اشعر  حادثہ پیش آنے کا خدشہ ہے  سمید نے ابھی آنکھیں نہیں کھولی تھیں  یہی دن ہیں،لطف اُٹھانے کے  ڈرو نہیں لطف اُٹھاؤ  اشعر نے بھی بائیک کی رفتار کم نہ کی تھی  ارے مجھے لطف نہیں آ رہا ناں،مجھے لطف دُطف نہیں اُٹھانا،خود کو بچانا ہے،دھیمی رکھو رفتا  سمید کے زیادہ ڈرنے سے اشعر نے رفتار مزید تیز کر دی  آ  آ  آ  سمید چلانے لگا تھا  جاری ہے  چلا کیوں رہے ہو  کوئی نہیں آ رہا  اشعر مذاق کرتے ہوئے بولا  ارے ہڈیاں تڑواؤ گے  بات مان کیوں نہیں لیتے  سمید کے لہجے میں بے بسی تھی اور اشعر تو بے حس ہو کر تیز رفتاری سے بائیک چلا رہا تھا  تمہیں انجوائے کروا رہا ہوں،اسی لئے تمہاری بات نہیں مان رہا  اشعر کو بہت مزہ آ رہا تھا  ارے اسے انجوائے کروانا کہتے ہیں  مجھے تمہارے ساتھ آنا ہی نہیں چاہئے تھا،غلطی کر دی تمہارے ساتھ آ کر  سمید اُسے گالیاں دے رہا تھا  اشعر کے کان سُن سُن پک گئے تو اُس نے بائیک روک دی  میری بائیک سے فوراً اُترو  اشعر سنجیدہ تھا  ہاؤں  سمید سمجھ نہ پایا  ہاؤں میاؤں چھوڑو اور اُتر جاؤ  یہ سنتے ہی سمید فوراً اُتر گیا  کسی ڈرپوک دوست کیلئے میری بائیک پر کوئی جگہ نہیں ہے  اشعر نے ڈرامائی انداز میں کہا  ہی ہی ہی سمید کو ہنسی آ رہی تھی  پہلے تو ڈر رہے تھے،اب ہنس رہے ہو،بہت عجیب ہو  اشعر منہ کا نقشہ بگاڑتے ہوئے بولا  بائیک کی تیز رفتاری سے میں ڈر رہا تھا،تمہاری اس حرکت پر ہنس رہا ہوں  وہ بدستور ہنسے جا رہا تھا  اچھا اب بیٹھو،تمہیں گھر چھوڑ دوں  اُس نے بائیک اسٹارٹ کی  سمید بیٹھ گیا اور اُس نے چلا دی  راستے میں اُسے مزہ آ رہا تھا،سو اُس نے رفتار زیادہ کر دی اور یوں وہ اور زیادہ کرتا گیا  احمق  پھر وہی کر رہے ہو ناں  سمید چلایا  اشعر پر کوئی اثر نہ ہوا،وہ اُسے سمجھا رہا تھا کہ بائیک تیز رفتار سے نہیں چلانی چاہئے،انسان حادثے سے دوچار ہو سکتا ہے مگر وہ اشعر بہت مست تھا  بے وقوف  رفتار کم کرو  یہ کہتے ہوئے اُس نے اشعر کو اس طرح دھکا دیا کہ دونوں بائیک کے ساتھ گھسیٹتے ہوئے ہڈیاں تڑوا بیٹھے  میں ناں کہتا تھا کہ آہستہ چلاؤ  وہ ٹھیک ہو گئے تو سمید نے کہا،اشعر کی نظریں شرمندگی سے جھک سی گئیں  
ریحانہ اعجاز  ایک ہفتے تک مارا مارا پھرتا رہا  لیکن کہیں کوئی ٹھکانہ،یا نوکری نہ ملی  جمع پونجی کو ڈر ڈر کر استعمال کر رہا تھا کہ پیچھے کون سی کوئی جائیداد چھوڑ کر آیا تھا جہاں سے اسے روپے بھیجے جاتے  اُلٹا ابو کو قرض دار کر آیا تھا  دو مہینوں میں ہی حسن کو تارے نظر آ گئے  گوروں کا ہتک آمیز سلوک اس میں غم و غصے کی لہر دوڑا دیتا لیکن کچھ کہنے،کرنے کی بجائے چپ رہنے پر مجبور تھا  ان دو مہینوں میں اس نے جوتے پالش کیے  ہوٹلز میں واش روم صاف کیے  بڑے بڑے مالز میں پوچے لگائے کہ حسن کو اس سے زیادہ اچھی جاب دینے کے لئے کوئی تیار نہ تھا  چند اپنے جیسے سمندر پار آنے والے،ڈالرز کمانے کے خواب دیکھنے والے ہم وطنوں سے ملاقات ہو گئی تھی  جاری ہے  جن کی بدولت ایک گندا،غلیظ کمرہ رات کو سونے کے لئے مل گیا تھا  دن بھر بیگانوں کے اس جہان میں در در بھٹک کر چار پیسے کماتا جو پیٹ بھرنے لائق رزق بھی مہیا کرنے سے قاصر تھے  اب حسن کو گھر کی وہ دال روٹی یاد آتی جو تینوں وقت ماں بڑی محبت سے اس کے آگے رکھتی تھی اور وہ سو سو نخرے دکھاتا،اکثر کھانے سے ہی انکار کر دیتا  اب ہر نوالہ منہ تک لے جاتے ہوئے ماں،باپ،بہن بھائیوں کی یاد سے کلیجہ منہ کو آ تا تھا  انہی حالات سے اُلجھتا ہوا بیماری پڑ گیا  کوئی پرسان حال نہ تھا  کوئی اپنا نہ تھا  کمرے میں اس کے ساتھ چار نفوس اور بھی رہتے تھے،جو تھے تو پاکستانی لیکن  گوروں کے ساتھ رہ رہ کر ان میں بھی بے حسی کے جراثیم وافر مقدار میں آ چکے تھے  ہر وقت اپنے آپ میں مگن رہتے  سب کے پیش نظر صرف ایک ہی بات تھی پیسہ کمانا  باقی کون مر رہا ہے کون جی رہا ہے اس بات سے بالکل لاتعلق تھے  ان کا اتنا احسان ہی کافی تھا کہ سر چھپانے کو ٹھکانے دے دیا تھا  وہ بھی اس لئے کہ سب مل ملا کر اس غلیظ کمرے کا کرایہ دیتے تھے،اور حسن سے بھی وصول کرتے شروع میں لگاتار ایک دو دن کے وقفے سے والدین سے رابطہ کیا لیکن اب کئی کئی دن گزر جاتے رابطہ کیے  جیب اجازت ہی نہ دیتی تھی  حسن حالات سے لڑ لڑ کر تھک چکا تھا  وہ اچھی طرح سمجھ چکا تھا کہ اپنا ملک ہی اپنا ہوتا ہے  جہاں روکھا سوکھا کھانے میں،کم قیمت کپڑے،جوتے پہننے میں،کم کمانے میں ذلت نہیں ہوتی  ذلت کیا ہوتی ہے وہ پردیس میں گزرے دو تین ماہ میں اچھے سے جان گیا تھا  کئی دن بیماری کی حالت میں گوروں کے واش روم صاف کرکے اتنے پیسے جمع کر پایا کہ اپنے ابو سے رابطہ کرے  تقریباً پندرہ دن بعد ابو سے رابطہ ہوا تو پھوٹ پھوٹ کے رو پڑا  ابو مجھے وطن واپس آنا ہے،مجھے بلوا لیں ابو جی،پلیز ابو جی کچھ بھی کر کے مجھے بلوا لیں  ابو کا دل پسیج گیا  وہ جانتے تھے جو ماں،باپ کی بات نہیں سنتا،سمجھتا،اسے زمانہ بہت جلد سمجھا دیتا ہے  باپ آخر باپ ہوتا ہے  پوری دنیا میں جب کوئی ساتھ نہیں دیتا،ہر شخص گرانے کے درپے ہوتا ہے  تب ماں اور باپ ہی ہوتے ہیں جو انگلی تھام کر ایک بار پھر نئے سرے سے چلنا سکھاتے ہیں  بالکل ویسے ہی جیسے نو دس مہینے کی عمر میں لڑکھڑا کر چلنے والے بچے کو پہلے کھڑا ہونا اور پھر قدم اٹھانا سکھاتے ہیں  پردیس میں لاچار پڑے حسن کو وقت نے ایک ہی ٹھوکر میں سمجھا دیا تھا کہ اپنے ہی ہمیشہ کام آتے ہیں  نہ جانے ابو نے کتنی بھاگ دوڑ کی،کیا کیا جتن کیے،کہاں سے پیسوں کا انتظام کیا اور بالآخر ڈیڑھ ماہ مزید،ذلت،اذیت و تکلیف برداشت کرنے کے بعد حسن نے اپنے وطن کی سرزمین پر پاؤں رکھا تو اس کی نس نس میں وطن کی محبت ایک انگڑائی لیتے ہوئے بیدار ہو گئی  حسن کے مدقوق،بیمار جسم میں جیسے توانائی سرایت کر گئی  وطن کی ہواؤں نے آگے بڑھ کر حسن کا خیر مقدم کیا تو حسن کا دل ان سبک خرام ہواؤں کے سنگ جھوم اُٹھا  ایئرپورٹ سے باہر نکلتے ہی اس نے وطن کی مٹی کو اُٹھا کر چوم لیا  بے اختیار دل پکار اُٹھا میرے وطن تجھے سلام  سامنے ہی ابو بانہیں پھیلائے کھڑے تھے  شرمسار احسن ان بانہوں میں سماتا چلا گیا ابو خوش تھے ان کا صبح کا بھولا شام سے پہلے گھر لوٹ آیا تھا  
احمد عدنان طارق فیصل آباد  ایک مرتبہ کا ذکر ہے کہ کہیں ایک مگرمچھ رہتا تھا جو بڑا ہنس مکھ تھا  اُس کا ہمیشہ دل کرتا تھا کہ وہ لوگوں سے گھلے ملے اور اُن سے گپ شپ لگائے لیکن افسوس کہ وہ زیادہ لوگوں سے مل نہیں سکا تھا نہ کبھی اُس نے لوگوں سے گپ شپ لگائی تھی اور نہ ہی اُسے کوئی سیر کیلئے لے کر گیا تھا بچو  اس کی بھلا وجہ کیا تھی  مگرمچھ اتنا اچھا اور ہنس مکھ تھا کہ وہ ہر وقت مسکراتا رہتا تھا  وہ جب بھی مسکراتا تو اُس کے سارے دانت نظر آتے  مگرمچھ کے منہ میں اَن گنت لمبے نوکیلے دانت تھے جو مسکرانے پر سورج کی روشنی سے مزید چمکتے رہتے تھے  اگر آپ کسی مگرمچھ کی طرف دیکھ کر مسکراؤ اور وہ جوابی طور پر تمہاری طرف دیکھ کر مسکرائے تو کیا آپ اُس کے پاس جا کر اُس سے ہاتھ ملاؤ گے  کبھی نہیں بلکہ آپ مگرمچھ کو اپنی طرف متوجہ دیکھ کر فوراً وہاں سے نو دو گیارہ ہو جاؤ گے اور یہی مگرمچھ کے ساتھ ہو رہا تھا  جاری ہے  وہ جب بھی مسکراتا لوگ اُسے دیکھ کر بھاگ جاتے  وہ کبھی وہاں کھڑے ہو کر مسکراتے نہیں رہتے تھے  ایک دن وہ بیچارہ مگرمچھ خود کو بہت اکیلا محسوس کر رہا تھا،وہ قریبی قصبے میں آ کر گلیوں کی سیر کرنے لگا  اُسے راستے میں جو بھی ملا وہ سب کو دیکھ کر مسکراتا رہا  ایک جگہ بس کے انتظار میں لوگ قطار میں لگے ہوئے تھے  اُس نے سب کو دیکھ کر دانت نکوسے لیکن کسی ایک نے بھی اُسے جوابی مسکراہٹ نہیں دی  بلکہ جس کا منہ جس سمت میں ہوا وہ اُدھر بھاگ نکلا  مگرمچھ حیران ہو کر خود کو کہنے لگا اوہو میری وجہ سے یہ بس پر سوار نہیں ہو سکتے پھر اکیلے ہی وہ ایک بڑی دکان میں داخل ہوا اور وہاں ملازموں کو دیکھ کر مسکرایا تو اُن میں سے کئی بوریوں کے پیچھے چھپ گئے اور ایک تو ایک الماری کے اوپر ہی چڑھ گیا  مگر مچھ اِدھر اُدھر دیکھ کر کہنے لگا آخر یہ سب گاہک کدھر چلے گئے ہیں  پھر انتہائی اُداس ہو کر وہ دکان سے نکل کر گلی میں آگے کو چلا گیا  ابھی وہ گلی میں زیادہ دور نہیں گیا تھا کہ سفید کوٹ پہنے ایک شخص دوڑتا ہوا اُس کی طرف آیا  مگرمچھ نے سوچا کہ آخری مرتبہ میں اس کو خوشی خوشی ملتا ہوں،اُس نے فوراً مسکرا کر اپنے سارے دانت نکوس دیئے  اُس شخص نے نہ صرف مگرمچھ کو دیکھ کر دانت نکالے بلکہ مگرمچھ کو دونوں بازوؤں سے گلے بھی لگا لیا اور مسکرا کر کہنے لگا کیا مسکراہٹ ہے،میں دانتوں کا ڈاکٹر ہوں اور تمہارے دانت شاید دنیا میں سب سے خوبصورت دانت ہیں،کیا تم میری دکان پر میرے ساتھ کام میں میرا ہاتھ بٹاؤ گے  تم لوگوں کو دکھانا کہ دانتوں کو کیسے صاف کرتے ہیں  تو وہ شوق سے دانت صاف کریں گے اور اُن کے دانت بھی یوں چمکنے لگیں گے جیسے تمہارے  مگرمچھ نے ہامی بھر لی  جلد ہی لوگ بھاگم بھاگ دانتوں کے ڈاکٹر کے پاس آنے لگے  وہ بہت شوق سے دیکھتے تھے کہ ایک مگرمچھ دانت صاف کیسے کرتا ہے  اب ہر کوئی مگرمچھ کو دیکھ کر مسکراتا ہے اور وہ بڑے فخر سے اُنہیں دیکھ کر مسکراتا ہے اور اُس کے مسکرانے سے اُس کے دانتوں کی قطار چمکتی ہے اور زیادہ کیونکہ اب وہ دانتوں کو صاف بھی کرتا ہے  
نادیہ محمود  پشاور  جنگل کے قریبی جزیرے کے برفانی علاقے میں ایک ظالم ملکہ حکومت کرتی تھی جہاں ملکہ کی اجازت کے بغیر کوئی چڑیا بھی پَر نہیں مار سکتی تھی  وہ ہر کام اپنے طریقے اور رُعب سے کروانے کی عادی تھی مگر یہ ملکہ اب تک اولاد سے محروم تھی  یہ شاید اُس کی بدنصیبی تھی یا پھر رعایا کی بددعا کہ ملکہ اتنے عرصہ تک صاحب اولاد نہ ہو سکی  پھر ایک روز ایسی اَنہونی ہوئی کہ کسی کو اُس پر یقین نہیں آیا،ملکہ کے ہاں ایک خوبصورت سی نرم نرم پھولے پھولے گالوں والی گڑیا نے جنم لیا،جو اتنی خوبصورت تھی کہ جو بھی اُسے دیکھتا،دیکھتا ہی رہ جاتا  ملکہ نے اُس کا نام شہر بانو رکھا  دن گزرتے گئے اور شہر بانو بڑی ہونے لگی لیکن ایک حیرت انگیز بات یہ تھی کہ اولاد کی دولت پا کر بھی ملکہ کے رویہ میں کوئی فرق نہیں آیا تھا بلکہ وہ پہلے سے زیادہ مغرور ہو گئی  جاری ہے  شہزادی شہر بانو کبھی کبھی اپنی ماں کے رویے سے پریشان ہو جاتی تھی  وہ سمجھتی تھی کہ سب انسان برابر ہوتے ہیں اور ان میں کوئی اونچ نیچ نہیں ہوتی  رعایا بھی اپنی شہزادی شہر بانو سے بہت پیار کرتی تھی  ایک روز شہزادی نے اپنی ظالم ماں کو سبق سکھانے کا سوچا اور پھر اُس نے برفانی جزیرے میں برف کا مصنوعی طوفان پیدا کرنے کا فیصلہ کیا تاکہ ملکہ تمام چیزوں سے محروم ہو جائے اور اُس میں بھی محرومی کا احساس پیدا ہو  اگلے روز ملکہ اپنے وزیر کی کسی غلطی پر گرج رہی تھی کہ محل کا دربان پریشانی کے عالم میں ملکہ کو طوفان کی خبر دینے پہنچا  یہ سُن کر وہ سخت پریشان ہو گئی  اب تو اُسے اپنے سب ظلم یاد آنے لگے جو اُس نے رعایا پر ڈھائے تھے  اُدھر طوفان بڑھتے بڑھتے محل کے دروازے تک پہنچ گیا تو ملکہ اپنے رویوں پر لوگوں سے معافی مانگنے لگی اور آئندہ کسی پر ظلم نہ کرنے کا عہد کیا  شہزادی شہر بانو نے جب یہ دیکھا تو اُس نے مصنوعی طوفان کو ختم کر دیا  پھر اُس جزیرے پر لوگ ہنسی خوشی رہنے لگے  کہتے ہیں وہاں برف کی منجمد زندگی بھی خوش حال دکھائی دیتی ہے اور ہر تنگی میں بھی آسانی نظر آتی ہے  
روبینہ ناز  یہ بہت پرانی کہانی ہے،کسی جنگل میں چار گائیں رہا کرتی تھیں جو ہمیشہ ساتھ دیتیں،ساتھ چیرتیں،ساتھ کھاتیں پیتیں اور خطرے میں ہر ایک کا بہت خیال رکھتی تھی  اگر کبھی کسی کو کسی مشکل میں دیکھتیں تو خود اس کی مدد کے لئے آگے آ جاتیں  ان چاروں گایوں کا آپس کے اتحاد کا یہ حال تھا کہ کبھی شیروں اور چیتوں کو بھی ان پر حملہ کرنے یا انہیں ہڑپ کرنے کی جرأت نہ ہوتی تھی مگر پھر بھی سبھی شیر اور چیتے ان چاروں پر نظریں رکھا کرتے تھے اور اس تلاش میں رہتے تھے کہ جیسے ہی موقع ملے وہ ان پر حملہ کر کے انہیں کھا جاتیں  لیکن ان میں ایک شیر نے خاص طور سے ان کی نگرانی شروع کر دی اور انہیں اپنی نظروں سے اوجھل نہیں ہونے دیتا تھا  اس کے باوجود اسے کبھی ایسا بہترین موقع نہیں ملا جب وہ اپنی اس خواہش کو پورا کر پاتا اور اس کے نتیجے میں ان گایوں کو اپنا شکار بنا لیتا  جاری ہے  ایک روز نہ جانے کیا ہوا کہ ان چاروں گایوں کی بدقسمتی تھی کہ ان میں آپس میں جھگڑا ہو گیا اور وہ چاروں ایک دوسری سے جدا ہو کر الگ الگ اپنی مرضی کی چراگاہ میں گھاس چرنے لگیں  جیسے ہی یہ بات شیر اور چیتے کے علم میں آئی تو وہ خوشی سے کھل اُٹھے چنانچہ انہوں نے ان گایوں کی اس غلطی سے فائدہ اُٹھاتے ہوئے انہیں شکار کرنے کا فیصلہ کیا  کافی سوچ بچار کے بعد شیر اور چیتے نے ان پر حملہ کرنے کا موقع تلاش کر ہی لیا  انہوں نے پہلے سے خود کو جنگل میں جھاڑیوں کے پیچھے چھپا لیا اور اکیلی گائے کا انتظار کرنے لگے جیسے ہی ان چاروں میں سے ایک گائے تن تنہا ان کے قریب جھاڑیوں کے پاس آئی تو ان دونوں نے ایک ساتھ اس پر حملہ کر دیا اور لمحوں میں اپنے کھانے کا انتظام کر لیا  اس طرح ایک ایک کر کے چاروں گائیں اس شیر اور چیتے کا نشانہ بن گئی  دوستوں اس کہانی کا سبق یہ ہے کہ اتحاد میں سلامتی ہے جو الگ رہتے ہیں اور مل کر نہیں رہتے وہ بہت جلد دشمن کا شکار بن جاتے ہیں  
ریحانہ اعجاز  حسن سمیت چار بہن بھائی اپنی امی،ابو کی آنکھوں کے تارے تھے  سب سے بڑا احسن،اس سے چار سال چھوٹی حرا،حرا سے دو سال چھوٹی حنا اور پھر سب سے چھوٹا احسن  ابو گورنمنٹ کے ادارے میں کلرک تھے  قلیل آمدنی،چار بچے  بچوں کی پڑھائی لکھائی گھر کے اخراجات،زندگی کسی نہ کسی طرح چل ہی رہی تھی ایسے میں بھی امی اور ابو ہمیشہ اللہ کا شکر ادا کرتے،جن کے پاس رہنے کے لئے باپ دادا کی عنایت کردہ سر پر ایک چھت بھی تھی اور تین وقت پیٹ بھر کر کھانے کو رزق بھی  چاروں بچوں کو گورنمنٹ سکول میں تعلیم دلوائی جا رہی تھی  آج کی نئی نسل میں ہر بچہ چاہے وہ کسی طبقے سے تعلق رکھتا ہے ذہانت کی دولت سے مالا مال ہے  بس اُسے صحیح اور مثبت رہنمائی کی ضرورت ہے  جاری ہے  امی،ابو کے بھی چاروں بچے ذہین تھے  امی سادہ کم گو خاتون تھیں تھوڑی بہت پڑھی لکھی بھی تھیں  بچوں پر پوری توجہ دینے کی کوشش کرتی تھیں  خود ہی انہیں ہوم ورک کرواتیں  قناعت کے سبق دیتیں لیکن حسن بہت ناشکرا بچہ تھا  باقی بچے اپنے حال میں مگن تھے  جو مل جاتا کھا لیتے  جو مل جاتا پہن لیتے لیکن حسن جوں جوں بڑا ہو رہا تھا اس کی ڈیمانڈ بڑھتی جا رہی تھیں  اُسے اچھے کھانے،اچھے کپڑوں،قیمتی جوتوں کی طلب رہنے لگی تھی  وہ اپنی غربت پر کڑھتا رہتا  اس نے مصمم ارادہ کر لیا تھا کہ جتنا پڑھ سکے گا پڑھے گا پھر کسی بھی طریقے سے اس ملک سے نکل جاؤں گا جہاں غربت اور ڈپریشن کے علاوہ کچھ نہیں ہے  سکول میں تو سب ایک جیسے طبقے کے بچے پڑھتے تھے کہ ذرا سا متمول گھرانہ بھی پرائیویٹ سکولز ہی ترجیح دیتا ہے  البتہ گورنمنٹ کالج میں اچھے امیر گھرانوں کے بچے بھی بڑی تعداد میں زیر تعلیم تھے  حسن کالج میں گیا تو اس نے کئی خوشحال لڑکوں کو اپنی موٹر سائیکل،گاڑی چلاتے دیکھا تو مزید احساس کمتری کا شکار ہونے لگا  رہی سہی کسر ہالی ووڈ کی موویز نے پوری کر دی جو وہ دوستوں کے ساتھ مل کر ان کے گھر میں بڑی دلچسپی سے دیکھا کرتا تھا  موویز میں غیر ممالک کے حسین و دلفریب مناظر،چمچماتی گاڑیاں،پیسہ اُڑاتے،موج مستی کرتے نوجوان،بے فکری و لاپرواہی کی اِک ایسی دنیا جہاں کسی کو کوئی غم نہیں ہوتا  یہ سب دیکھ دیکھ کر حسن دن رات اس فکر میں رہنے لگا کہ کسی طرح وہ بھی امریکہ،لندن پیرس یا کسی بھی ملک پہنچ جائے  وہاں جا کر ڈھیر سارا روپیہ،پیسہ کمائے،اپنے ماں باپ کو بھی عیش کروائے اور بہن بھائیوں کو بھی  امی،ابو اس کے ارادوں سے گاہے گاہے آگاہ ہوتے رہتے تھے جو وہ کھانا کھاتے ہوئے،سادہ کھانوں کو دیکھ کر مرغن کھانوں کے تصور میں آہیں بھرتے ہوئے اپنے ماں باپ کے گوش گزارتا  دیکھنا ابو جی،میں ایک دن امریکہ جاؤں گا،وہاں اتنا روپیہ کماؤں گا کہ ہر مہنگے سے مہنگا کھانا،کپڑا،جوتا،گاڑی،ایک منٹ میں خرید لوں گا،میں کبھی پاکستان واپس نہیں آؤں گا  بلکہ آپ سب کو بھی وہیں بلا لوں گا،یہاں بھلا کیا رکھا ہے  اکثر یونہی کھانا سامنے آنے پر وہ کھانے سے ہاتھ کھینچ لیتا اور لاحاصل خواہشات میں گھرا اپنے ملکہ کو بُرا بھلا کہتے ہوئے غیر ممالک کی شان میں قصیدے پڑھنے لگتا  اسے لگتا وہاں ڈالر درختوں پر لگتے ہیں جو بنا محنت کے ہی حاصل ہو جاتے ہیں  امی،ابو کئی بار اسے پیار محبت سے سمجھا چکے تھے  بیٹا،اپنا ملک اپنا ہوتا ہے  تھوڑا صبر سے کام لو  جب تم پڑھ لکھ جاؤ گے،جاب پر لگو گے تو انشاء اللہ ہمارے گھر میں بھی خوشحالی آ جائے گی  تم اپنے بہن بھائیوں میں سب سے بڑے ہو اگر تم ہمیں چھوڑ کر چلے گئے تو ہم کیا کریں گے  ابو اسے ہمیشہ صبر کی تلقین کرتے  جاب  حسن استہزائیہ ہنستا  جاب تو ایسے کہہ رہے ہیں جیسے میں کوئی انجینئر بن جاؤں گا،اور مجھے اچھی کمپنی میں جاب ملے گی  یا میں وزیر اعظم بن جاؤں گا  بی ایس سی کے بعد کون سی اچھی جاب مل جاتی ہے  زیادہ سے زیادہ میں بھی آپ کی طرح کہیں کلرک لگ جاؤں گا  تلخ لہجے میں بولتا ہوا حسن ماں باپ کا دل دکھا جاتا  وہ بھول جاتا کہ اتنی تعلیم کے ساتھ جب پاکستان میں کوئی جاب ممکن نہیں تو باہر کے ملک میں کیسے مل سکتی ہے  بی ایس سی کا آخری پیپر دیتے ہی حسن نے باہر جانے کی کوششیں شروع کر دیں  ایسے رزلٹ کا بھی انتظار نہیں تھا  بی،ایس،سی بھی اس نے مارے باندھے،امی،ابو کی وجہ سے کیا تھا  ماں باپ نے لاکھ دہائی دی کہ کیسے باہر جاؤ گے  کیسے بنا کسی بڑی ڈگری کے باہر جاب ملے گی  لیکن حسن کی ایک ہی ضد تھی،ایسے ہر حال میں باہر جانا ہے  دوستوں کی منتیں کیں،کئی ایک سے قرض کے نام پر رقم مل گئی جسے جلد لوٹانے کا وعدہ کر لیا  ابو نے اس کی ضد کے سامنے ہتھیار ڈالتے ہوئے اپنے محکمے سے بطور قرض بڑی رقم لے کر حسن کو باہر بھجوانے کا انتظام کیا  بالآخر حسن لندن پہنچنے میں کامیاب ہو گیا  مارے خوشی کے حسن کے پاؤں جیسے زمین پر نہ ٹکتے تھے  سب سے پہلے حسن کے لئے رہائش کا مسئلہ تھا  کوئی جان پہچان والا نہ تھا  تین دن حسن نے فٹ پاتھ پر گزار دیئے  لیکن ابھی لندن پہنچنے کا سرور تکلیف وہ حقائق پر حاوی تھا  نوکری کی تلاش نے اس کے پاؤں میں چھالے ڈال دیئے تھے  ہر کوئی اس کی تعلیم سن کر ہری جھنڈی دکھا دیتا ہے  اب حسن کو صحیح معنوں میں تعلیم کی اہمیت کا اندازہ ہوا تھا  جاری ہے  
جاوید بسام  مظہر صاحب بچوں کے لئے کہانیاں لکھتے تھے  ایک شام وہ کسی سوچ میں گم اپنی میز پر بیٹھے تھے  آج انھیں خاص نمبر کے لئے کہانی لکھنی تھی  وہ دیر تک سوچتے رہے،مگر ذہن میں کوئی اچھا خاکہ نہیں آ سکا  جب ایسا ہوتا تو وہ پہلے کوئی دلچسپ سا تصور قائم کر لیتے تھے  ان کی ڈرائنگ بہت اچھی تھی  آج بھی انھوں نے ایسا ہی کیا  سفید کاغذ نکالا،پنسل تراشی اور کھڑکی سے باہر نظر دوڑائی  جہاں نیم کے درخت پر چڑیاں چہچہا رہی تھی  ان کا ذہن کسی خاکے کی تلاش میں بھٹک رہا تھا  اچانک انھیں خیال آیا،کیوں نہ بحری قزاقوں پر کہانی لکھی جائے  اتفاق سے انھوں نے پہلے اس طرح کی کہانی نہیں لکھی تھی  ان کا ہاتھ کاغذ پر چلنے لگا  جلد ہی ایک بادبانی کشتی کا خاکہ کاغذ پر اُبھر آیا  جاری ہے  پھر انھوں نے تین بحری قزاق بنائے  ان کے حلیے بہت عجیب و غریب اور چہرے خوف ناک تھے  پھر کچھ سوچ کر کشتی کی ایک طرف لوہے کا ایک پنجرہ بنایا اور اس میں شیر کی صورت اُبھار دی  پھر وہ آگے بڑھے اور سنہری بالوں والا تقریباً دو سال کا ایک خوبصورت بچہ بھی ایک طرف بیٹھا دیا،پھر فوراً خیال آیا،بھلا خوف ناک قزاقوں کے ساتھ اتنے معصوم بچے کا کیا کام  یہ میں نے غلط بنا دیا ہے  وہ اسے مٹانے لگے تھے کہ ان کے اندر کے تخلیق کار نے کہا اسے مت مٹاؤ  اگر تمہیں منفرد کہانی لکھنی ہے تو اسے کہانی میں شامل کر لو  مگر بحری قزاق اپنے ساتھ بچوں کو لے کر نہیں گھومتے  مظہر صاحب بولے  کیوں  کیا قزاق انسان نہیں ہوتے  ان کے ساتھ بچے نہیں ہو سکتے  تخلیق کار نے کہا  مظہر صاحب نے گھبرا کر سر ہلایا اور بولے اس پر کہانی لکھنا بہت مشکل ہو گا  نئے اور مشکل خاکوں سے ہی منفرد کہانیاں تخلیق ہوتی ہیں  تخلیق کار بولا  آخر مظہر صاحب نے اسے جوں کا توں رہنے دیا  پھر انھوں نے کہانی کا تانا بانا بُننا شروع کیا اور تین کردار تراشے جو بچپن کے دوست تھے  وہ سمندر کے کنارے ایک بستی میں رہتے تھے اور بنیادی طور پر ماہی گیر تھے  ان میں ایک لکھ پڑھ سکتا تھا  ان کے دل میں لالچ پیدا ہو گیا تو انھوں نے بحری مسافروں کو لوٹنا شروع کر دیا  وہ سمندر میں دور تک نکل جاتے اور کوئی اکیلی کشتی گھیر کر لوٹ لیتے  انھوں نے اپنی بستی بھی چھوڑ دی تھی اور ایک چھوٹے غیر آباد جزیرے پر اپنی خفیہ پناہ گاہ بنا لی تھی  جہاں وہ لوٹ کا مال جمع کرتے اور جب تھک جاتے تو کچھ دن آرام کرتے تھے  دن یونہی گزرتے رہے  ایک دن سفر کرتے ہوئے وہ دور ایک جنگل کے کنارے جا نکلے  انھیں بھوک لگ رہی تھی  انھوں نے سوچا چلو جنگل میں پھل تلاش کرتے ہیں  وہ جنگل میں داخل ہوئے تو انھیں وہاں ایک شیر کا بچہ اکیلا گھومتا نظر آیا  دراصل شیرنی شکار کے پیچھے کہیں دور چلی گئی تھیں  انھوں نے بچے کو پکڑا اور اپنی کشتی میں لے آئے  ان کا خیال تھا کہ اسے بیچ کر کچھ رقم حاصل کر لیں گے،مگر انھیں کوئی گاہک نہیں ملا  اس دوران شیر کا بچہ بھی ان سے مانوس ہو گیا تھا  وہ اس کے ساتھ خوب کھیلتے  انھوں نے ایک پنجرہ لے لیا تھا اور وہ ان کے پاس پلتا رہا  دن گزرتے رہے  ایک دن انھوں نے چھوٹی سی جہاز نما ایک کشتی دیکھی  اس پر کچھ لوگ نظر آ رہے تھے  ایسا لگتا تھا کہ وہ تفریح کے لئے نکلے ہیں  وہ تینوں کشتی کے قریب چلے گئے اور ہوائی فائرنگ کرتے ہوئے کشتی میں کود گئے،پھر اس میں موجود لوگوں پر قابو پا کر انھیں باندھ دیا  وہاں انھیں زیادہ رقم تو نہیں ملی  انھوں نے بس جیب سے نقدی،گھڑیاں اور عورتوں کے زیورات اُتروا لیے  پھر وہ کشتی کے کیبن میں گئے،جہاں انھوں نے ایک بچے کو بستر پر سوتے دیکھا  انھوں نے فیصلہ کیا کہ بچے کو اپنے ساتھ لے چلتے ہیں  اس کے بدلے تاوان حاصل کر لیں گے،مگر اپنے ٹھکانے پر پہنچ کر انھیں یاد آیا کہ ہم ان لوگوں کا نام و پتا تو جانتے نہیں  اس پر وہ بہت ہنسے اور ایک دوسرے کا مذاق اُڑاتے رہے  پھر وہ سوچنے لگے کہ بچے کا کیا کریں  بچہ دو سال کا تھا  وہ کئی دنوں تک سوچتے رہے،مگر کوئی حل سمجھ میں نہیں آیا  مظہر صاحب ابھی یہاں تک لکھ پائے تھے کہ انھیں کوئی کام یاد آ گیا اور وہ اُٹھ گئے  کئی دن گزر گئے  انھیں کام سے فرصت نہیں مل رہی تھی  ایک ہفتے بعد انھوں نے پھر وہ کہانی نکالی اور اس پر کام شروع کیا  جہاں تک لکھ چکے تھے،پہلے انھوں نے وہاں تک پورا پڑھا  پھر سوچ میں ڈوب گئے،مگر کہانی کو آگے بڑھانے کے لئے ان کے پاس کچھ نہیں تھا  انھوں نے آہ بھری اور بڑبڑائے،اس بچے کے ساتھ یہ کہانی آخر کیسے آگے بڑھ سکتی ہے  وہ اگلے کئی دن تک کہانی کو مکمل کرنے کی کوشش کرتے رہے،لیکن ناکام رہے  آخر انھوں نے وہ مسودہ ایک طرف ڈال دیا اور خاص نمبر کے لئے دوسری کہانی لکھنے بیٹھ گئے  جلد ہی انھوں نے وہ مکمل کر لی اور ایک دو دن بعد رسالے کو بھیج دی  وقت گزرتا رہا  وہ اپنے دیگر کام کرنے کے ساتھ ساتھ کہانیاں بھی لکھتے رہے  ایک دن جب وہ اپنی میز پر کوئی کاغذ ڈھونڈ رہے تھے تو قزاقوں کی کہانی کا مسودہ ان کے سامنے آ گیا  انھیں خیال آیا اس کو ضائع کر دینا چاہیے  انھیں نامکمل کہانیوں سے بہت چِڑ تھی  وہ عموماً پورا خاکہ ذہن میں آنے کے بعد لکھنا شروع کرتے تھے،مگر جلدی میں وہ اس کہانی کو یوں ہی شروع کر بیٹھے تھے  وہ مسودہ پھاڑنے ہی والے تھے کہ ان کے اندر کے تخلیق کار نے کہا،تمہیں ایک ہفتہ اور دیکھ لینا چاہیے  وہ کچھ دیر سوچتے رہے پھر بولے ٹھیک ہے،اگر ایک ہفتے میں یہ کہانی آگے نہیں بڑھی تو میں اسے ضائع کر دوں گا  یہ کہہ کر وہ باہر نکل گئے  ایک ہفتہ جلد ہی گزر گیا  وہ اپنے روزمرہ کام کرنے کے ساتھ ساتھ کہانی پر بھی سوچتے رہے  آخری دن ان کے ذہن میں پوری کہانی آ گئی  دفتر سے آنے کے بعد انھوں نے شام کی چائے پی اور اپنے کمرے میں چلے گئے  وہ بہت پُرجوش تھے  انھوں نے اپنی میز صاف کی اور فائل میں سے بحری قزاقوں کی کہانی نکالی تو دیکھا اس پر کہیں کہیں روشنائی گری ہوئی ہے  وہ کچھ حیران ہوئے  پھر انھوں نے صفحے پلٹے تو حیرت سے اُچھل پڑے  انھوں نے اس کہانی کے چار صفحے لکھے تھے،مگر اب وہاں آٹھ نظر آ رہے تھے  وہ حیرت سے مسودے کو دیکھ رہے تھے  جس کے باقی صفحات کسی اور کے ہاتھ کے لکھے ہوئے تھے  انھوں نے پڑھنا شروع کیا،چار صفحوں بعد کسی نے لکھا تھا  مظہر صاحب  آپ یہاں آ کر اٹک گئے اور کوشش کے باوجود کچھ نہیں لکھ سکے  اب آپ نے مسودہ ضائع کرنے کا فیصلہ کیا ہے  جو ہمیں قبول نہیں،لہٰذا ہم خود اس کہانی کو مکمل کر رہے ہیں  یوں آپ کی مشکل بھی آسان ہو جائے گی اور ہم بھی مطمئن ہو جائیں گے  چلیں اب شروع کرتے ہیں  تینوں قزاق اسی طرح کشتیوں کو لوٹتے رہے،مگر انھوں نے وہ علاقہ چھوڑ دیا تھا اور دور نکل گئے تھے،کیونکہ بچے کو اغوا کرنے کے بعد پولیس ان کی تلاش میں لگی تھی  آخر وہ بچتے بچاتے ایک بڑے شہر کے کنارے آ نکلے  وہ بہت تھک گئے تھے  انھوں نے فیصلہ کیا کہ کچھ عرصہ شہر میں گزارا جائے  وہاں انھیں کوئی نہیں جانتا تھا  انھوں نے کشتی ایک محفوظ جگہ کھڑی کی،شریفانہ حلیہ بنایا اور بچے کو لے کر شہر میں آ گئے  شیر انھوں نے چڑیا گھر والوں کو بیچ دیا تھا  بچہ جسے وہ عدی کہتے تھے  اب چھے سال کا ہو گیا تھا  وہ شہر آ کر بہت حیران تھا،ہوش سنبھالنے کے بعد وہ پہلی فعہ زمین پر آیا تھا  انھوں نے ایک اچھے علاقے میں گھر کرائے پر لے لیا تھا  وہ روزانہ عدی کو ساتھ لے کر نکلتے اور اسے نئے کپڑے،مٹھائیاں اور کھلونے خرید کر دیتے اور ہنستے کھیلتے واپس آتے  وہ اسے کتابوں میں سے کہانیاں پڑھ کر سناتے اور باغ میں لے جاتے،جہاں طرح طرح کے جھولے لگے ہوتے تھے  ان میں بیٹھ کر عدی خوشی سے پھولے نہیں سماتا تھا  تینوں قزاق بھی بہت خوش تھے  زندگی کا یہ رُخ انھوں نے پہلے کبھی نہیں دیکھا تھا  انھیں وہاں رہتے ہوئے ایک مہینہ ہوا تھا کہ ایک صبح انھیں ٹن ٹن ٹن  گھنٹا بجنے کی آواز سنائی دی  وہ حیران ہو کر گھر کے آگے بنے باغیچے میں آئے تو بہت سارے بچوں کو دیکھا جو تیزی سے سڑک پار بنے ایک اسکول میں داخل ہو رہے تھے  گرمیوں کی چھٹیوں کے بعد اسکول کھل گئے تھے  سب بہت خوش تھے  عدی حیرت سے ان بچوں کو جاتا دیکھ رہا تھا  اب یہ روز کا معمول بن گیا  صبح اور چھٹی کے وقت عدی باہر نکل آتا اور اسکول کے بچوں کو جاتا دیکھتا  وہ اسے دیکھ کر مسکراتے اور ہاتھ ہلاتے تھے  ایک دن چھٹی کے بعد ایک بچہ اس کے پاس چلا آیا  دونوں باتیں کرنے لگے  عدی نے اسے گملے میں سے پھول توڑ کر دیے  اس نے عدی کو چاکلیٹ کھلائی  یوں ان میں دوستی ہو گئی  ایک دن جب تینوں قزاق کھانے کے میز پر بیٹھے تھے  عدی نے اچانک سوال کیا میں اسکول کیوں نہیں جاتا  اس کا سوال سن کر تینوں ایک دم خاموش ہو گئے  وہ ایک دوسرے سے نظریں چُرا رہے تھے  پھر بڑا قزاق بولا تمہیں یہ خیال کیسے آیا  میرے دوست نے آج مجھ سے پوچھا تھا  وہ کہانیاں پڑھ سکتا ہے،لیکن مجھے پڑھنا نہیں آتا  بڑے قزاق نے سر ہلایا اور کہا تم ابھی چھوٹے ہو جب بڑے ہو جاؤ گے تو تم بھی اسکول جاؤ گے  باقی دونوں قزاقوں نے حیرت سے اسے دیکھا  مگر میرا دوست بھی چھے سال کا ہے  وہ تو اسکول جاتا ہے  عدی نے پھر سوال کیا  اچھا ہم تمہیں جلد ہی اسکول میں داخل کرا دیں گے  بڑے قزاق نے کہا  جب رات کو عدی سو گیا تو تینوں میں بحث ہونے لگی  دو قزاقوں کا کہنا تھاہمیں یہ شہر چھوڑ کر سمندر پر نکل جانا چاہیے  جب کہ بڑا قزاق کہہ رہا تھا کہ ہم ابھی اور یہاں رہیں گے اور عدی کو اسکول داخل کرانے میں بھی کوئی حرج نہیں ہے  تینوں دیر تک بحث کرتے رہے  آخر بڑے قزاق نے دونوں کو قائل کر لیا  اگلے دن انھوں نے عدی کو اسکول میں داخل کروا دیا  وہ بہت ذہین تھا اور شوق سے پڑھ رہا تھا  دن یونہی گزرتے رہے،اسی طرح ایک سال گزر گیا  ایک دن دونوں قزاقوں نے پھر بڑے قزاق سے بات کی کہ ہم کو اپنے کام پر لوٹ جانا چاہیے،مگر اُس نے انکار کر دیا  اس کا کہنا تھا کہ ہم نے بہت بُری زندگی گزاری ہے  اب ہمیں توبہ کرکے کوئی اور کام کرنا چاہیے  اس نے دونوں کو مچھلیوں کو کاروبار کرنے کی تجویز دی  کچھ بحث و مباحثے کے بد وہ راضی ہو گئے  یوں انھوں نے مجرمانہ زندگی چھوڑی دی اور اچھے انسان بن گئے  آگے لکھا تھا،جناب مظہر صاحب  آپ حیران ہوں گے کہ یہ کہانی کس نے مکمل کی ہے  دراصل یہ کہانی ہم قزاقوں یعنی آپ کے کرداروں نے مکمل کی ہے  کہانی پڑھ کر مظہر صاحب حیران رہ گئے،لیکن انھوں نے کہانی کا انجام ذرا مختلف سوچا تھا  انھوں نے اس کا آخری حصہ یوں لکھا  قزاقوں نے بُرے کام چھوڑ دیے تھے  وہ باقی زندگی امن و سکون اور نیک کام کرکے گزارنا چاہتے تھے،مگر وہ اس بات سے ناواقف تھے کہ پولیس کا ایک سراغ رساں ان کی تلاش میں لگا ہوا ہے  آخر ایک دن وہ اس شہر میں آ نکلا  جلد ہی اسے پتا چل گیا کہ وہ تینوں کون ہیں  ایک رات پولیس نے ان کے گھر پر چھاپہ مارا اور انھیں پکڑ لیا  اگلے دن انھیں عدالت میں پیش کیا گیا  انھوں نے فوراً اپنے جرم قبول کر لیے اور عدالت سے درخواست کی کہ عدی کو یہ نہ بتایا جائے کہ ہم کون تھے اور اب کہاں ہیں،بلکہ یہ کہہ دیا جائے کہ ہم لمبے سفر پر روانہ ہو گئے ہیں  عدالت نے ایسا ہی کیا  انھیں لمبی سزا ملی  اب وہ جیل میں ہیں اور سخت مشقت بھری قید کاٹ رہے ہیں  عدی کو اس کے ماں باپ کے حوالے کر دیا گیا تھا  پیارے بچو  آپ کو معلوم ہے مظہر صاحب نے آخر میں کہانی میں اضافہ کیوں کیا  اس لئے کہ وہ انصاف پر یقین رکھتے تھے  کوئی مجرم توبہ کر لے تو اس کے جرائم معاف نہیں ہوتے  اسے اپنے کیے کی سزا بھگتنی پڑتی ہے  کہتے ہیں دنیا میں وہی معاشرے کامیاب ہوتے ہیں  جہاں انصاف کی حکمرانی ہو  
عائشہ فرید احمد،میرپور خاص  کسی گاؤں میں سمیر نامی لکڑہارا اپنی بیوی اور بیٹی کے ساتھ رہا کرتا تھا  وہ لکڑیاں بیچ کر اپنا گزارہ کرتا تھا  ایک دن وہ جنگل میں جا رہا تھا کہ اسے کسی کے رونے کی آواز آئی  اس نے اِدھر اُدھر دیکھا اور آگے بڑھ گیا،لیکن آواز پھر آنے لگی  اب وہ آواز کی سمت بڑھا  تھوڑی دور جا کر دیکھا تو ایک بچہ رو رہا تھا  سمیر نے بچے سے رونے کی وجہ پوچھی تو بچے نے کہا کہ میرے ماں باپ کل اس نہر میں ڈوب گئے اور میں اکیلا رہ گیا  سمیر نے کچھ سوچا اور اس بچے کو گھر لے گیا  بچے کو بیوی کے حوالے کرکے وہ لکڑیاں کاٹنے چلا گیا  آج اسے لکڑیاں لے کر بازار جانا تھا  وہ بازار گیا تو ایک فیکٹری کے سیٹھ نے اس سے کہا کہ آج سے تمہاری ساری لکڑیاں میں ہی خریدوں گا  جاری ہے  یہ سن کر سمیر خوش ہو گیا  سیٹھ نے اسے دوگنی رقم دی تھی  اس نے بچے کے لئے کچھ کپڑے خریدے اور گھر آ یا  گھر آ کر اسے پتا چلا کہ بچے کا نام حمزہ ہے  دوسرے دن وہ پھر بازار گیا  آج سیٹھ نے اس سے کہا کہ مجھے اپنے کام کے لئے ایک ایمان دار آدمی کی ضرورت ہے اور تم اس کام کے لئے بہترین رہو گے  کیا تم یہ کام کرو گے  سمیر نے خوش ہو کر ہاں کر دی اور دوسرے دن سے کام پر جانے لگا  اس کی آمدنی بڑھ گئی  سالہا سال بیت گئے  حمزہ اور سمیر کی بیٹی اب ایک ہو گئے  سیٹھ اب بوڑھا ہو چکا تھا  اس نے اپنی فیکٹری سمیر کے نام کر دی اور خود ملک سے باہر اپنے بیٹے کے پاس چلا گیا  کچھ عرصے میں سمیر نے شہر میں اپنا بنگلہ بنا لیا تھا  اب وہ لوگ اس بنگلے میں رہنے لگے  سمیر نے حمزہ کی شادی اپنی بیٹی سے کر دی  اب وہ لوگ ہنسی خوشی رہنے لگے  نیکی کبھی رائیگاں نہیں جاتی  
ریحانہ اعجاز  امی جی پائی پائی جمع کرکے میرے جہیز کا سامان تیار کر رہی ہیں  میرے پیارے بھائی،سمجھو ان باتوں کو  ہر مہینے تمہاری فیس کے ساتھ ساتھ بجلی،گیس،پانی کے بل  گھر کے اخراجات،آئے گئے مہمانوں کی خاطر داری  خاندان بھر میں خوشی و غمی میں آنا جانا،لینا دینا،ہزار طرح کے مسائل ہیں جن سے امی جی،ابو جی نبٹتے ہیں  تمہیں کبھی کسی مسئلے کا سامنا کرنا پڑا  عالی جو بہت غور سے بہن کو سن رہا تھا،ایک دم نفی میں سر ہلانے لگا  تمہیں وقت پر کپڑے،جوتے،کتابیں،فیس جو تمہاری خواہش ہوتی ہے سب مل رہا ہے  کیونکہ تم ہم سب کے لئے اہم ہو،ہم سب کے خواب تم سے وابستہ ہیں  تمہارے جتنے دوستوں کو میں جانتی ہوں ان سب کے بڑے بھائی اچھے خاصے اسٹیبلشڈ ہیں  جاری ہے  باپ الگ کما رہے،جبکہ تم اکلوتے ہو  تم بھی جلد ہی اپنے پاؤں پر کھڑے ہو جاؤ گے  ابو جی کا بازو بنو گے  برابر کا کماؤ گے تو یقینا ہمارے گھر میں بھی خوشحالی آئے گی  پھر ہم بھی ایک بکرا نہیں بلکہ گائے،بیل بھی خرید سکیں گے  اور قربانی تو محض اللہ کی خوشنودی کے لئے کی جاتی ہے نہ کہ دوستوں کو دکھانے کے لئے  یا فیس بک پر تصاویر اپلوڈ کرنے کے لئے  تمہیں کیا پتا،بہت سے لوگ حصہ بھی نہیں ڈال سکتے  اور ہم جیسے سفید پوش لوگ حصہ ڈال کر اللہ کو راضی کرنے کی کوشش کرتے ہیں  کل جو تم نے ابو جی سے بحث کی اس کے بعد جب میں نے امی ابو کی گفتگو سنی تو یقین مانو میری آنکھوں میں آنسو آگئے  عالی ایک دم شرمسار ہو گیا  کیا ہوا تھا سویرا پلیز بتاؤ مجھے  ابو جی بہت افسردہ ہو رہے تھے  امی جی سے کہنے لگے  میں کیسا باپ ہوں اپنے بیٹے کی ایک چھوٹی سے خواہش پوری نہیں کر پا رہا  خدیجہ تم ایسا کرو سویرا کے لئے ڈالی گئی کمیٹی ذرا پہلے نکلوا لو تو میں اپنے بیٹے کو بکرا لا دوں  تب امی جی تڑپ کر بولیں تھیں  کیوں آپ کو ہر بار میری بیٹی کا ہی حق مارنا اچھا لگتا ہے آپ کو پتہ ہے اگلے سال اس کی شادی ہے  میں نے کس طرح چھوٹے موٹے اخراجات کے لئے کمیٹی ڈالی ہے یہ میں ہی جانتی ہوں  خدیجہ میں اپنی بیٹی کا حق نہیں مار رہا،انشاء اللہ اس کو پوری شان سے رخصت کروں گا  لیکن میں اپنے بیٹے کا اُترا ہوا چہرہ بھی نہیں دیکھ سکتا  تب امی جان نے کہا  ٹھیک ہے میں کوثر سے بات کر کے دیکھتی ہوں کمیٹی کیلئے  لیکن مجھے نہیں لگتا مل جائے گی کیونکہ عید کی وجہ سے ہی کوثر نے کسی اور کو اس مرتبہ کا نمبر دیا تھا  اچھا ٹھیک ہے تم بات کر کے دیکھ لو،ورنہ میں کسی اور سے بات کرتا ہوں  تمہیں پتہ عالی میرا دل رو دیا اس وقت  کہ جس باپ نے ہمیں ہمیشہ یہ سبق پڑھایا کہ کسی کے آگے ہاتھ نہیں پھیلانے چاہئیں،وہ ہماری ہی خاطر کسی کے آگے ہاتھ پھیلائے گا  عالی دم بخود سا بہن کو دیکھ رہا تھا  اس کی نظر میں تو اس کی خواہش بالکل بے ضرر سی تھی  لیکن اس کے ماں باپ کو کیسے امتحان سے دوچار کر گئی تھی  اسے اندازہ ہی نہ تھا  وہ ایک دم اپنی جگہ سے کھڑا ہوا اور سویرا کی گالوں پر بہتے آنسو اپنے ہاتھوں سے صاف کرتا ہوا بولا  سوری سویرا مجھے بالکل اندازہ نہیں تھا کہ میری وجہ سے امی جی،ابو جی،اور تم کتنی قربانیاں دے رہے ہو  ایسی کوئی بات نہیں میرے پیارے بھائی  ہر ماں باپ اپنی اولاد کے لئے اور بڑی ہو یا چھوٹی بہن اپنے بھائیوں کے لئے ایسا ہی سوچتی ہے  کیونکہ تم لوگوں کے علم میں گھر کی کوئی بات نہیں ہوتی تو بس انجانے میں تم لوگ کچھ بھی کہہ جاتے ہو  ان سب باتوں سے تمہیں آگاہ کرنا اب ضروری ہو گیا تھا،ورنہ تم ہم سب سے بدگمان ہو جاتے  اور مجھے پتا تھا کہ میرا بھائی میری بات اچھے سے سمجھ لے گا  بالکل سمجھ گیا سویرا،قربانی اللہ کو راضی کرنے کا نام ہے دکھاوے کا نہیں  میں ابھی جا کر ابو جی اور امی جی سے معافی مانگتا ہوں کہ میں نے ان کا دل دکھایا  ایک منٹ رکو،یہ لو  سویرا نے عالی کے ہاتھ پر سو سو پچاس پچاس کے مڑے تڑے نوٹ رکھتے ہوئے کہا  یہ نو ہزار کچھ روپے ہیں جو میں کب سے گلک میں ڈال رہی تھی  اگر تمہیں عید پر اپنے لئے کچھ اچھا سا لینا ہے تو لے لو  یا ایسا کرو ابو جی کے پاس موجود قربانی کے پیسوں میں جمع کرکے بکرا آتا ہے تو لے آؤ  عالی مزید شرمسار ہوتے ہوئے بولا  پلیز سمیرا اور کتنا شرمندہ کرو گی مجھے  یہ تمہارے پیسے ہیں تم رکھو  تمہارے کام آئیں گے  ہم حصہ ہی ڈالیں گے اور کپڑے جوتے تمہیں پتہ ابو جی نے لے دیئے ہیں مجھے  دونوں بہن بھائیوں نے ایک دوسرے کی طرف دیکھا اور نم آنکھوں سے مسکرا دیئے  
ریحانہ اعجاز  عالی تم نے کبھی سوچا ہے کہ قربانی کیا ہوتی ہے  سویرا نے ٹوٹے ہوئے گلک سے پیسے نکال کر گنتے ہوئے عالی سے پوچھا  عالی دیوار پر کسی غیر مرئی نقطے پر نظریں جمائے گہری سوچ میں گم تھا  عالی میں تم سے بات کر رہی ہوں  سویرا نے عالی کا شانہ ہلاتے ہوئے کہا تو عالی جیسے ایک دم چونک گیا  ہاں کیا پوچھا تم نے  میں پوچھ رہی ہوں کہ تم نے کبھی سوچا قربانی کیا ہوتی ہے  عالی نے ایک نظر سویرا کو دیکھا اور سر جھٹکتے ہوئے بولا  اپنی سب سے عزیز شے اللہ کی راہ میں دینے کا نام ہی قربانی ہے،میں نے بھلا کیا سوچنا ہے  ہاں وہ تو ہے،لیکن تمہیں پتہ ماں باپ کیسی کیسی قربانیاں دیتے ہیں تب جا کر ہم تم پروان چڑھتے ہیں  جاری ہے  سویراں نے دل ہی دل میں اپنے لاڈلے بھائی کی نظر اُتارتے ہوئے کہا جو ابو جی سے ناراض ہو کر سب سے الگ تھلگ کب سے کمرے میں خاموش بیٹھا تھا  تم کہنا کیا چاہتی ہو  میں نے ایک بکرے کی فرمائش کی ہے ابو جی سے،اس پر بھی ابو نے مجھے اتنی باتیں سنا دیں  اپنے احسانات گنوا دیئے  تعلیم کے خرچے بتا دیئے  مجھے بتاؤ میرے سب دوست ہر سال اونٹ،بیل،بکرا،یا گائے کی،اپنے ذاتی جانور کی قربانی کرتے ہیں  جبکہ میں ہمیشہ سے دیکھتا آ رہا ہوں ابو جی،تایا ابو،ماموں جان،اور دیگر رشتے داروں کے ساتھ مل کر حصہ ڈال لیتے ہیں  تمہیں کیا پتہ کتنی سبکی ہوتی ہے میری،جب دوست اپنے جانوروں کی رسی تھامے انہیں لے کر ٹہلنے نکلتے ہیں  فیس بک پر تصویریں لگاتے ہیں،اپنے بیل،بکرے کے ساتھ سیلفیز لیتے ہیں  میرا بھی دل چاہتا ہے میں بھی زیادہ نہیں تو ایک بکرے کی رسی تھامے ان کے قدم سے قدم ملا کر چلوں  فیس بک پر ان کے ساتھ اپنی سیلفیز ڈالوں  وہ سب ہمیشہ مجھے بلاتے ہیں اور اس بار بھی بلا رہے ہیں،لیکن میں نہیں اب ان کے ساتھ جانے والا  مجھے شرم آتی ہے ان کے جانوروں کی رسی تھام کر چلتے ہوئے  عالی بولا تو نان اسٹاپ بولتا چلا گیا  سویرا نے بھی نہیں ٹوکا کہ ایک بار اس کے اندر کا غبار نکل جائے پھر وہ کچھ ریلیکس ہو جائے گا  ورنہ نہ جانے کب تک یونہی منہ پھلائے گم صم بیٹھا رہے گا  اوکے اوکے تم مت جاؤ،لیکن مجھے ایک بات تو بتاؤ  تمہارے یہ سب دوست جو اپنا ذاتی جانور خریدنے کی استطاعت رکھتے ہیں،کیا یہ خود کماتے ہیں  ارے یار خود کہاں سے کمائیں گے میرے ساتھ ہی تو پڑھتے ہیں  عالی جو سیکنڈ ایئر کا اسٹوڈنٹ تھا،اچھا خاصا سلجھا ہوا لڑکا ہونے کے باوجود آج کل بہت چڑچڑا ہو رہا تھا  تو اپنے ان دوستوں کو کہنا کہ جب تم خود کما کر لاؤ گے نہ اپنا ذاتی جانور،پھر شو مارنا  ابھی تو باپ کے پیسے پر عیش کر رہے ہیں  سویرا نے جیسے ناک سے مکھی اُڑائی  تو  اس سے کیا ہوتا ہے  عالی نے اچنبھے سے بہن کو دیکھا  میں بھی اپنے باپ سے ہی کہہ رہا ہوں  دیکھو عالی،تمہیں پتا ہے نہ کہ ابو جی نے ہمیشہ حق حلال کی کمائی کھلائی ہے ہمیں  کبھی کسی سے قرض نہیں لیا  کبھی کسی کے آگے ہاتھ نہیں پھیلایا  الحمداللہ ہمیں اچھی تعلیم دلوا رہے ہیں  تمہیں پتا ہے تمہیں پرائیویٹ کالج میں ایڈمیشن دلوانے کے لئے امی نے اپنے زیورات کی قربانی دی ہے  کیونکہ جہاں تم نے ضد کی پڑھنے کی اس کی ایڈمیشن فیس بھرنا آسان بات نہیں تھی  مجھے تو پتا ہی ہے لیکن میں آج تمہیں بھی بتا رہی ہوں  پھر اب ہر مہینے تمہاری فیس بھرنے کی وجہ سے ابو جی کافی تنگ دستی کا شکار ہو رہے تھے اوپر سے میری تعلیم کا خرچہ  سو میں نے کہہ دیا کہ ابو جی میں تو آپ کی بیٹی ہوں،میں نے بی اے کر لیا ہے،کافی ہے،آپ عالی کو پڑھائیں،میں ٹیوشن پڑھا لوں گی تب بھی چلے گا لیکن میرا راجہ ضرور پڑھے گا  کیا  عالی نے آنکھیں نکالتے ہوئے سمیرا کو گھورا  پر تم نے تو کہا تھا کہ تمہارا دل نہیں لگتا پڑھائی میں  اس لئے آگے نہیں پڑھنا  ہاں کہا تھا  سویرا نے پیار سے عالی کے بالوں میں ہاتھ پھیرتے ہوئے کہا  اس لئے کہا تھا کہ تم ابھی نا سمجھ ہو سمجھو گے نہیں  لیکن پیارے بھائی مجھے لگتا ہے تم اچھے خاصے سمجھدار ہو،ماشاء اللہ سب سمجھ سکتے ہو  میں نے جتنا پڑھ لیا کافی ہے  ابو جی نے کہا تھا بیٹا تم اور عالی میرے لئے ایک برابر ہو  وہ بھی پڑھے گا تم بھی پڑھو گی  لیکن میں نے ابو کو سمجھایا تھا کہ ابو جی آپ نے مجھے بی اے کروا دیا ہے  آگے میری قسمت میں ہوا تو انشاء اللہ ضرور پڑھوں گی  فی الحال میں بچوں کو ٹیوشن پڑھانا چاہتی ہوں  خیر یہ کافی طویل بحث ہے کہ پھر میں نے امی ابو کو کیسے راضی کیا  پھر تمہیں یاد ہے نہ پچھلے سال میری انگیج منٹ پر امی جی،ابو جی نے اپنی حیثیت سے بڑھ کر خرچہ کیا  تاکہ میرے سسرال والوں کے سامنے ان کی سبکی نہ ہو  جاری ہے  
فاطمہ عرفان  اٹلی کا ایک بادشاہ حکومت اور دولت کے گھمنڈ میں غریبوں سے بات تک کرنا بھی برا سمجھتا تھا،اس لئے اکثر لوگ اسے ناپسند کرتے تھے  ایک روز بادشاہ شکار کرنے گیا،کسی جانور کا پیچھا کر رہا تھا کہ اس کا گھوڑا بے قابو ہو کر دور نکل گیا،تمام نوکر سپاہی وزیر سب بچھڑ گئے اور بادشاہ تنہا رہ گیا  اتنے میں ایک کسان نے بادشاہ کے گھوڑے کی رکاب پکڑ لی  اس کی شکل ہوبہو بادشاہ سے ملتی تھی  فرق یہ تھا کہ اس کی پوشاک اور حالت غریبوں جیسی تھی  اس نے بادشاہ سے کہا کہ، میں تین دن سے حضور کی ڈیوٹی پر بھوکا پیاسا چلا آ رہا ہوں مگر کوئی میری فریاد نہیں سنتا  بادشاہ غریب کو میلے کچیلے کپڑوں میں دیکھ کر یہ کہتے ہوئے آگے بڑھ گیا کہ میں ایسے لوگوں سے بات نہیں کرتا  جاری ہے  غریب کسان پھر بھی اس کے پیچھے پیچھے چلتا رہا،یہاں تک کہ بادشاہ ایک تالاب پر پہنچ کر گھوڑے سے اترا  اس نے تاج اور کپڑے اتار کر ایک طرف رکھے اور نہانے کیلئے تالاب میں اتر گیا  جب بادشاہ تالاب میں اُتر چکا تو غریب کسان نے بادشاہ کے کپڑے پہن کر تاج سر پر رکھ لیا بادشاہ کے گھوڑے پر سوار ہو کر رفو چکر ہو گیا  کسان بادشاہ تھوڑی ہی دور گیا تھا کہ اسے شاہی نوکر چاکر مل گئے جنہوں نے اسے بادشاہ سمجھ کر ادب سے سلام کیا اور اُن کے ساتھ شاہی محل میں چلا گیا  اصل بادشاہ تالاب سے نہا کر باہر نکلا تو کپڑے تاج اور گھوڑا کچھ بھی موجود نہ تھا  وہ بہت گھبرایا مگر اب کیا ہو سکتا تھا  ناچار غریب کسان کے میلے کپڑے پہنے اور کئی دن تک فاقے کرنے اور بھٹکنے کے بعد شہر پہنچا،مگر اب اس کی یہ حالت تھی کہ جس سے بات کرتا کوئی منہ نہ لگاتا اور جب یہ کہتا میں تمہارا بادشاہ ہوں تو لوگ اسے پاگل سمجھ کر ہنس دیتے  دو تین ہفتے اسی طرح گزر گئے  جب اس پاگل کا قصہ بادشاہ کی ماں نے سنا تو اسے بلوا کر اس کے سینے پر تل کا نشان دیکھا پھر،جس سے اس کی سچائی کی تصدیق ہو گئی  کسان نے اصلی بادشاہ کی یہ حالت دیکھ کر کہا،کیا تم وہی شخص ہو جو دولت اور حکومت کے گھمنڈ میں غریبوں کی فریاد نہیں سنتے تھے  اسی کی سزا دینے کیلئے میں نے یہ سب کیا تھا  اگر تم گھمنڈ چھوڑ کر رحم و انصاف کا اقرار کرو تو میں تمہارا تاج و تخت واپس کرنے کو تیار ہوں،ورنہ ابھی قتل کا حکم بھی دے سکتا ہوں  یہ سن کر باداشاہ نے عاجزی اور ندامت کے ساتھ اپنی غلطی تسلیم کی اور کسان اسے تاج و تخت واپس دے کر گھر چلا گیا،جس کے بعد بادشاہ نے اپنی اصلاح کی اور چند دنوں میں اس کی نیک نامی کا ڈنکا دور دور تک بجنے لگا  
محمد عمر امتیاز  میں انسانوں سے سخت نفرت کرتا ہوں  انھوں نے میری نظروں کے سامنے میرے شیر بابا اور شیرنی امی کو گولی مار دی اور ان کی کھال اُتار کر لے گئے  بابا اور امی کی موت کے ساتھ میرے بچپن کی خوشیاں بھی ختم ہو گئیں  ایسے کڑے وقت میں میرے بہترین دوست چیتے اور اس کے گھر والوں نے مجھے سہارا دیا  دوسرے جانور بھی مجھ سے ڈرنے کی بجائے میری دل جوئی کرتے  اب میری زندگی کا مقصد انسانوں سے اپنے والدین کے خون کا بدلہ لینا تھا  اگر کوئی شکاری جنگل میں کیمپ لگاتے تو میں اور میرے دوست ان پر حملہ کر دیتے اور روپوش ہو جاتے  میرے دوست چیتے کا بھائی بھی جب چھوٹا تھا تو اسے بھی شکاری پکڑ کر لے گئے تھے،مگر وہ بڑا ہو کر کسی نہ کسی طرح بھاگ کر جنگل میں واپس آ گیا تھا  جاری ہے  اب وہ بھی ہمارے گروہ میں شامل تھا  اس کا ایک فائدہ اور بھی ہوا،انسانوں کی زبان بھی سمجھنے لگا تھا  اس طرح جب شکاری ہمیں پکڑنے کا کوئی منصوبہ بنا رہے ہوتے تو وہ چھپ کر سن لیتا اور ہمیں آگاہ کر دیا کرتا  کچھ عرصے بعد ایک ادھیڑ عمر باوقار سا آدمی اپنے گھر والوں کے ساتھ جنگل میں آیا  وہ ایک بڑی اور مضبوط گاڑی میں آئے تھے  اس آدمی کے ساتھ اس کی بیوی ایک نوجوان لڑکا اور ایک چھوٹی بچی تھی  ہم حیران تھے کہ اس خطرناک جنگل میں کوئی شکاری گھر والوں کے ساتھ تو نہیں آتا  چیتے نے گھات لگائی کہ سن سکے آخر معاملہ کیا ہے  اندھیرا سر پر تھا  وہ آدمی اور عورت گاڑی سے باہر کھڑے باتیں کر رہے تھے  اس آدمی نے کہا میرے دشمن سوچ بھی نہیں سکتے کہ ہم اس خطرناک جنگل میں روپوش ہو سکتے ہیں  مجھے وہ فائل لازمی کمشنر تک پہنچانی ہے  ہمارے ملک کے غداروں نے ملک کو تباہی کے دہانے تک پہنچا دیا ہے  میں صبح ہی محفوظ راستے سے روانہ ہو جاؤں گا  عورت بہت پریشان لگ رہی تھی بولی مجھے بہت خوف آ رہا ہے  سنا ہے یہ جنگل خوف ناک درندوں سے بھرا پڑا ہے  اگر انھوں نے ہم پر حملہ کر دیا تو  آدمی نے اسے تسلی دی فکر مت کرو،بس دعا کرو  ویسے بھی اپنی گاڑی بہت مضبوط اور شیشے بلٹ پروف ہیں،اگر درندے آ بھی گئے تو صرف دھویں والا شیل استعمال کرنا  بس وہ بھاگ جائیں گے  ان بے زبان جانوروں پر کوئی ہتھیار استعمال مت کرنا  وہ دونوں گاڑی کے اندر چلے گئے  چیتے نے ہمیں ان کی پوری گفتگو سے آگاہ کر دیا  میں سوچ میں پڑ گیا کہ انسان بھی کوئی اچھا کام کر سکتے ہیں،کیونکہ اب تک میں نے انسانوں کا ظالم روپ ہی دیکھا تھا،مگر یہ آدمی اپنی اور اپنی بیوی بچوں کی جان خطرے میں ڈال کر بھی جانوروں کی بھلائی کی بات کر رہا ہے  میں نے تمام ساتھیوں کو اپنے منصوبے سے آگاہ کر دیا کہ صبح جب یہ آدمی روانہ ہو تو کوئی اس پر حملہ نہیں کرے گا،بلکہ چھپ کر اس کے بیوی بچوں کی بھی حفاظت کریں گے  صبح ہوتے ہی وہ آدمی روانہ ہو گیا  ہم اس کے بیوی بچوں پر نظر رکھے ہوئے تھے  اگلے دن چیتے نے بتایا کہ وہ عورت اپنے بیٹے سے کہہ رہی تھی کہ حیرت کی بات ہے تمہارے پاپا تو کہہ رہے تھے کہ یہ جنگل بہت خطرناک ہے،مگر مجھے تو ایک لومڑی تک نظر نہیں آئی  وہ لڑکا بھی حیران تھا میں یہ سن کر مسکرا کر رہ گیا  کچھ دیر بعد اچانک کچھ گاڑیوں کی گڑگڑاہٹ کی آوازیں آنا شروع ہو گئیں  ہم فوراً چوکنے ہو گئے اور تیز رفتاری سے بھاگتے ہوئے اس آدمی کی گاڑی کے آس پاس گھنی جھاڑیوں میں چھپ کر دیکھنے لگے  وہ تین بڑی گاڑیاں تھیں،جس میں سے اٹھارہ بیس افراد باہر نکل آئے  ان کے ہاتھوں میں خطرناک ہتھیار تھے  ایک گاڑی میں سے جو آدمی اُترا،اُسے دیکھ کر میری آنکھوں میں خون اُتر آیا  یہ وہی آدمی تھا،جس نے میرے والدین کی زندگی کا چراغ گل کیا تھا  آج بھی اس کے ہاتھ میں ایک خطرناک بندوق تھی  اس کے دوسرے ہاتھ میں گیند جیسی کوئی چیز تھی  میرا رواں رواں اس پر حملہ کرنے کے لئے بے تاب تھا،مگر ابھی صورت حال کا جائزہ لے رہا تھا  چیتے نے بتایا کہ اس نے دوسرے ہاتھ میں بم پکڑا ہوا ہے  یہ ایک خطرناک چیز ہے،جس سے لمحوں میں گاڑی اور ان لوگوں کے پرخچے اُڑ جائیں گے  وہ چیخ چیخ کر انھیں باہر آنے کا کہہ رہا تھا  وہ تینوں روتے ہوئے گاڑی سے باہر آ گئے  اس آدمی نے بم اپنے ساتھی کو پکڑا دیا اور عورت اور لڑکے کو گھٹنوں کے بل بیٹھا دیا اور بچی کا بازو پکڑ کر اسے بے دردی سے ماں کی طرف دھکیل دیا  عورت نے لپک کر اسے گود میں لے لیا  لڑکے کو غصہ آ گیا اس نے اُٹھ کر اس آدمی پر ہاتھ اُٹھانا چاہا،مگر اس کے ایک ساتھی نے لڑکے کے سر پر گن کا بٹ مارا وہ لڑکا تیورا کر گر پڑا  وہ آدمی مکروہ انداز میں ہنسنے لگا اور بولا تمہارا باپ کیا سمجھتا تھا کہ میرے منصوبے اتنی آسانی سے منظر عام پر آ جائیں گے  اس کا ایک قریبی ساتھی،جس پر تمہارا باپ دل و جان سے اعتماد کرتا تھا،میں نے خرید لیا ہے  اسی نے مجھے تمہاری روپوشی کی جگہ بتائی تھی  تمہارے باپ کو کمشنر کے آفس پہنچنے سے پہلے ہی ہم نے پکڑ لیا  یہ کہہ کر اس نے ایک ساتھی کو اشارہ کیا  اس نے پچھلی سیٹ پر پڑے آدمی کو گھسیٹ کر نیچے اُتارا اور زمین پر پٹخ دیا  اسے دیکھ کر اس عورت کی چیخیں نکل گئیں  وہ اس کا شوہر تھا  وہ زخمی اور نیم بے ہوشی کی حالت میں تھا  بچے بھاگ کر اپنے باپ سے لپٹ گئے  اس آدمی کے چہرے پر ایک مکروہ مسکراہٹ تھی  وہ بولا پہلے میں تمہاری عزیز بیٹی کو گولی ماروں گا،تاکہ تم نشانِ عبرت بن جاؤ اور تمہیں پتا چل جائے کہ مجھ سے ٹکر لینے کا انجام کتنا بھیانک ہوتا ہے  یہ کہہ کر اس نے گن بچی کی طرف سیدھی کر لی  اب یہی وقت تھا حملہ کرنے کا  میں نے ایک زور دار دھاڑ ماری  میرے تمام ساتھیوں نے بیک وقت ان ظالم لوگوں پر حملہ کر دیا  انھیں اپنی گنیں سیدھی کرنے کا بھی موقع نہیں ملا  وہ آدمی اور اس کے بیوی بچے حیرت سے یہ منظر دیکھ رہے تھے کہ کوئی درندہ ان کی طرف دیکھ بھی نہیں رہا ہے  وہ آدمی کو سہارا دے کر گاڑی تک پہنچ گئے  عورت اور بچے گاڑی کے اندر چلے گئے،مگر پروفیسر گاڑی کا سہارا لے کر باہر کھڑا رہا  میں اس ظالم آدمی کو اپنے نوکیلے دانتوں سے بُری طرح اُدھیڑ رہا تھا  کچھ لمحوں بعد اس کی چیخیں تھم گئیں  تمام ظالم اپنے انجام کو پہنچ چکے تھے  ہمارا کوئی بھی ساتھی زخمی یا مرا نہیں تھا  میں اس آدمی کے قریب پہنچ گیا  اس آدمی کی آنکھوں میں خوف کے بجائے دوستانہ چمک تھی  اس نے میرے سر پر ہاتھ پھیرا  میں دو قدم پیچھے ہٹا اور جھاڑیوں میں غائب ہو گیا  میرے ساتھیوں نے بھی میری تقلید کی  وہ لوگ وہاں سے روانہ ہو گئے  دوسرے دن صبح ہی جنگل میں پولیس افسران اور بہت سے لوگ کیمرے لئے آن پہنچے  وہاں کا منظر دیکھ کر سب کے ہوش اُڑ گئے  وہ آدمی یعنی پروفیسر بھی ان کے ساتھ موجود تھا  اس کی حالت بہتر لگ رہی تھی  اس نے سب ماجرا پولیس والوں کو سنایا،جسے سن کر سب حیران تھے  اس نے میڈیا والوں کو بتایا یہ لاشیں دیکھ کر آپ خود ہی سوچ سکتے ہیں کہ ان درندوں کا مقصد ان ظالم لوگوں کا خاتمہ کرنا تھا،ورنہ وہ اب تک انھیں کھا چکے ہوتے  تھوڑی دیر بعد وہ سب وہاں سے روانہ ہو گئے  وہ آدمی تھوڑی دیر کھڑا ہو کر اِدھر اُدھر دیکھتا رہا  میں نے جھاڑیوں میں سے اپنا چہرہ ذرا سا اوپر اُٹھایا اُس آدمی نے مسکرا کر میری طرف دیکھا اور ہاتھ ہلا کر گاڑی میں بیٹھ کر چلا گیا  میں نے خوشی میں زور دار دہاڑ ماری اور بھاگتا ہوا اپنے ساتھیوں تک پہنچ گیا  
محمد اشتیاق،ملتان  پرانے وقتوں کی بات ہے کہ کسی چھوٹے سے ملک میں ایک رحم دل،نیک اور دانا بادشاہ کی حکومت تھی  وہ اپنی رعایا سے بے حد محبت کرتا تھا اور ان کی مدد کرکے اسے دلی سکون ملتا تھا  وہ اکثر بھیس بدل کر لوگوں میں گھل مل جاتا اور ان کی خبر گیری کرتا  وہ سوچتا کہ کیسے اپنی رعایا کے معاشی حالات کو بہتر بنائے  ایک دن اسے ایک ترکیب سوجھی  اس نے اپنے ہمسایہ ملک کے بادشاہ سے بہت سے کھجور کے عمدہ پودے منگوائے،کیونکہ ملک میں کھجور کے پودے بہت ہی قلیل مقدار میں تھے  اس نے مالی کا روپ دھارا اور ہفتے میں ایک دن وہ گدھے پر کھجور کے پودے لا کر ملک کے مختلف علاقوں میں مفت تقسیم کرتا  وہ عام لوگوں کو کھجور کی اہمیت اور فوائد سے آگاہ کرکے لوگوں کو کھجور کے باغات لگانے کی ترغیب دیتا،تاکہ وہ اس سے روزی کما سکیں  جاری ہے  کچھ ہی عرصے میں کھجور کے یہ پودے بھرپور پھل دینے لگے  ایک وقت ایسا آیا کہ دوسرے ممالک کے تاجر اس نایاب اور اچھی قسم کی کھجوروں کو اپنے ممالک کے لئے اچھے داموں خریدنے پر مجبور ہو گئے  کچھ ہی دنوں میں لوگوں کی معاشی حالت اچھی ہو گئی اور وہ بہتر زندگی گزارنے لگے  بہت سے لوگوں کا دھیان اس مالی پر گیا جس نے ان لوگوں کی حالت کو بدل دیا اور لوگوں کی غربت و افلاس سے باہر نکالا  وہ سب اس کی بے لوث مدد پر اس کا شکریہ ادا کرنا چاہتے تھے  ایک دن جب وہ آنے والا تھا تو لوگوں نے جشن منانے کا اعلان کیا  بادشاہ جب مالی کے بھیس میں شہر میں داخل ہوا تو یہ دیکھ کر بہت حیران ہوا کہ اس کے استقبال میں ہزاروں لوگ کھجور کی ٹہنیاں ہاتھ میں لئے اس کا استقبال کر رہے تھے  اس دن لوگوں نے اس کے لئے ایک عالی شان دعوت کا اہتمام کیا اور اس مالی کو اپنا تعارف کروانے کو کہا  جب بادشاہ نے حقیقت عیاں کی تو لوگوں کے دل میں بادشاہ کے لئے محبت اور احترام اور بڑھ گیا اور انھوں نے اپنی معاشی خوش حالی پر بادشاہ کا خلوصِ دل سے شکریہ ادا کیا  
م  ص  ایمن  شکور بھائی رات دیر تک جاگتے رہے  رات کے پچھلے پہر ان کی آنکھ لگ گئی  حسب معمول ان کی بیوی صبح بیدار ہوئیں  انھیں نماز کے لئے جگایا تو وہ نہ اُٹھے  جگاتے جگاتے نماز کا وقت نکل گیا تو انھوں نے شوہر کے لئے ناشتہ بنایا اور ساتھ لے جانے کے لئے کھانا بھی تیار کر دیا  اس دوران بھی آوازیں دیتی رہیں  ان کے دفتر جانے کا وقت ہو گیا،لیکن وہ نہ اُٹھے  ان کی بیوی نے کہنی پکڑ کر ہلائی،وہ تب بھی نہ اُٹھے تو بیوی رونے لگ گئی کہ رات کو انھیں بخار تھا  افسروں نے ان سے اتنا کام لیا کہ وہ مر گئے اور میں بیوہ ہو گئی  آناً فاناً پورے محلے میں خبر پھیل گئی کہ شکور بھائی کا انتقال ہو گیا ہے  گھر کا کچا صحن تھا  بھائی شکور کو غسل کے لئے نیچے لٹایا گیا  جاری ہے  وہ کپڑے پہنے ہوئے ہی تھے کہ کسی نے ان کے منہ پر صابن لگا دیا  اسی وقت وہ ہوش میں آ گئے  پھر چیختے اور آنکھیں ملتے ہوئے اُٹھ بیٹھے میری آنکھوں میں مرچیں کس نے ڈالی ہیں  انھیں زندہ ہوتے دیکھ کر قریب کھڑے کمزور دل افراد ڈر گئے  پورے گھر میں چیخ پکار مچ گئی تھی  عورتوں نے اپنی چپلوں کی بھی پروا نہ کی اور چیختی چلاتی بھاگنے لگیں  اس افراتفری میں کسی کو نکلنے کا راستہ ہی نہیں سوجھ رہا تھا  کچھ عورتیں کمروں میں گھس گئیں اور کچھ باہر رہ گئیں اور دروازے بند کر لئے  دوسری عورتوں نے دروازہ پیٹنا شروع کر دیا کہ ہمیں بھی تو اندر آنے دو،لیکن اندر والی عورتوں نے ڈر کے مارے دروازہ ہی نہیں کھولا  شکور بھائی کے قریبی عزیز بھی سوچے سمجھے بغیر گھر سے نکل گئے تھے  گھر کے باہر بہت سے دوسرے لوگ بھی جمع تھے  انھوں نے بدحواس لوگوں کو گھر سے فرار ہوتے دیکھا تو ایک ایک کو روک کر اس سے وجہ پوچھنے کی کوشش کی،لیکن جواب دینے کے لئے کوئی نہ رک سکا  ایک آدھ نے ہمت کرکے خوف زدہ لہجے میں بھوت بھوت کہا،لیکن اتنے سے جواب سے کسی کا گزارہ نہ ہو سکا  چنانچہ جب گھر خالی ہو گیا تو گلی میں کھڑے لوگ جنہیں نہیں پتا تھا کہ کون مرا ہے،تجسس سے مجبور ہو کر گھر میں داخل ہونا شروع ہو گئے  انھوں نے دیکھا کہ گھر میں صرف شکور بھائی موجود ہیں  کمروں کے دروازے بند تھے  ایک دروازہ غلطی سے کسی نے باہر سے بند کر دیا تھا جس میں ان کی اہلیہ بند ہو گئی تھیں  شکور بھائی بے چارگی کا چہرہ لئے بیٹھے تھے،ان ہی سے لوگوں نے پوچھا،انتقال کس کا ہوا ہے  شکور بھائی چِڑ کر بولے انتقال میرا ہوا ہے  باہر سے آنے والے چونکہ اس معاملے سے واقف نہ تھے،اس لئے وہ سمجھ ہی نہیں پا رہے تھے کہ جس کے انتقال پر آئے ہیں،وہی ان کے سامنے کھڑا ہے  یہ کیسے ہو سکتا ہے  محلے کے چند معتبر افراد نے آنے والوں کو بتایا کہ یہی شکور بھائی ہیں،جن کا انتقال ہوا ہے  ایک بزرگ نے غور سے نہیں سنا تو پوچھ لیا وہ کہاں ہے  جس کا انتقال ہوا ہے  شکور بھائی کو یہ سن کر غصہ آ گیا،بولے میں زندہ بیٹھا ہوں اور لوگ میری قبر کا بندوبست کرنے بھی چلے گئے  میرے مرنے کا انتظار تو کیا ہوتا  شکور بھائی کے ایک دوست نے کہا بھئی  ہمیں تو یہی پتا چلا تھا کہ تم مر گئے ہو  شکور بھائی غصے سے بولے کس نے کہا ہے کہ میں مر گیا ہوں  میں گہری نیند سو رہا تھا  بیوی سمجھی کہ میں مر گیا ہوں  بے چاری نے بیوہ ہونے کے صدمے سے واویلا مچا دیا اور لوگوں نے مجھے دفنانے کا بندوبست شروع کر دیا  ایک محلے دار نے پوچھا لیکن تم مرے کیسے تھے  شکور بھائی جھنجھلا کر بولے کل دفتر میں کام بہت تھا  رات دیر تک کام کرتا رہا  تھکن سے چُور گھر آیا تھا  راستے میں دھول مٹی پھانک پھانک کر نزلہ کھانسی سے بخار سا ہو گیا  طبیعت ٹھیک نہیں تھی،اس لئے رات دیر تک جاگتا رہا  صبح اذانوں کے وقت ہی کہیں نیند آ سکی  انتہائی گہری نیند کی وجہ سے جب میں نہیں اُٹھا تو بیوی نے مجھے مردہ اور خود کو بیوہ سمجھ لیا  بے وقوف عورت نے مجھے جیتے جی ہی مار دیا  اسی وقت باہر سے بند کمرہ کھولا گیا تو دیکھا کہ ان کی بیوی وہاں بے ہوش پڑی ہیں  
جمال رومی  احمد ایک غریب،لیکن شریف آدمی تھا  وہ اپنی بیوی اور بیٹے کے ساتھ ایک چھوٹے سے مکان میں رہتا تھا  وہ جوتے بنانے کے ایک کارخانے میں کئی سال سے ملازم تھا  احمد محنتی بھی تھا اور ایمان دار بھی  وہ اپنی کمائی کو احتیاط سے خرچ کرتا  اس کی بیوی بھی کفایت شعار عورت تھی  وہ احمد کی تنخواہ سے ہر ماہ کچھ رقم بچا لیتی  احمد اپنی سادہ،مگر پُرسکون زندگی سے بہت مطمئن تھا  احمد کا اکلوتا ہونہار بیٹا اسد ساتویں جماعت کا طالب علم تھا  وہ ایسی خوب صورت تصویریں بناتا تھا کہ سب دیکھتے رہ جاتے  ایک دن اس نے بابا سے سائیکل کی فرمائش کر دی میرے بہت سے دوستوں کے پاس بھی سائیکلیں ہیں  بابا  مجھے بھی سائیکل دلا دیجیے  ٹھیک ہے  احمد نے سینے پر ہاتھ رکھ کر کہا اگلے ماہ کی پانچ تاریخ تک انتظار کر لو  جاری ہے  اسد خوشی سے پھولے نہ سمایا  آج احمد کو تنخواہ ملی تھی  اس نے تنخواہ کا لفافہ جیب میں رکھا اور کارخانے سے خوشی خوشی باہر نکل آیا  بس اسٹاپ کارخانے سے پانچ منٹ کی دوری پر تھا  احمد کا ارادہ یہاں سے سپر مارکیٹ جا کر سائیکل خریدنے کا تھا  وہ سوچ رہا تھا کہ نئی سائیکل کو دیکھ کر اسد کتنا خوش ہو گا  ابھی وہ بس اسٹاپ سے کچھ دور تھا کہ ایک موٹر سائیکل اس کے قریب رکی  موٹر سائیکل پر ہیلمٹ پہنے دو آدمی سوار تھے  ان میں سے ایک آدمی نے احمد کو پستول دکھا کر اس کی جیبیں خالی کروا لیں  احمد کے پاؤں تلے زمین نکل گئی  تنخواہ کے ساتھ ساتھ اور ٹائم کی رقم بھی ہاتھ سے نکل گئی تھی  احمد جب گھر میں داخل ہوا تو اسد کو اپنا منتظر پایا  اس کے چہرے پر رونق سی آ گئی  بابا  میری سائیکل  اسد نے شکایتی انداز میں پوچھا  احمد اپنے چہرے پر مصنوعی مسکراہٹ پیدا کرکے بولا ارے  آج سیٹھ صاحب ہی نہیں آئے،اس لئے آج تنخواہ ہی نہیں مل سکی  اسد کے سونے کے بعد احمد نے بیوی کو آج رونما ہونے والے حادثے کی روداد سنائی  بیوی نے بڑے صبر کا مظاہرہ کیا  نہ خود پریشان ہوئی نہ احمد کو مزید پریشان ہونے دیا  وہ بولی آپ بالکل پریشان نہ ہوں  میں نے کچھ بچت کر رکھی ہے  گھر کا خرچ تو چل جائے گا،لیکن سائیکل کے لئے پیسے نہیں بچیں گے  دوسرے دن احمد گھر میں داخل ہوا تو دیکھا کہ اسد صحن میں بچھے تخت پر بیٹھا ڈرائنگ بنانے میں مصروف ہے  اسد نے بابا کو گھر میں داخل ہوتے دیکھا تو اُٹھ کر بڑے ادب سے سلام کیا  احمد کو اس بات پر بھی حیرت تھی کہ آج اسد نے سائیکل کے بارے میں نہیں پوچھا  ماں بھی حیران تھی  اسد نے کہا بابا  ہمارے اسکول میں مصوری کا ایک انعامی مقابلہ منعقد ہو رہا ہے  اول انعام دس ہزار،دوم پانچ ہزار اور تیسرا انعام ڈھائی ہزار روپے کا ہے  میں خوب مشق کرنا چاہتا ہوں،ہو سکتا ہے میری بنائی ہوئی تصویر کو اول انعام مل جائے  احمد نے بیٹے کی حوصلہ افزائی کی کیوں نہیں،تم نے محنت کی تو ضرور کامیاب ہو گے  اسد نے مزید کہا آپ ابھی سائیکل نہیں خریدیے گا،پہلے میں اس مقابلے سے فارغ ہو جاؤں،پھر آپ مجھے سائیکل دلا دیجیے گا  احمد سوچنے لگا کہ چلو اچھا ہے،سائیکل خریدنے کے لئے مزید وقت مل گیا  ایک ہفتہ گزر گیا اور آج اسکول میں مصوری کے مقابلے کا دن تھا  اسکول کے میدان میں مقابلے کا اہتمام کیا گیا تھا  اسد کو پورا یقین تھا کہ وہ ضرور جیتے گا  اسد نے اپنی تصویر میں اُفق پر جہاں سمندر اور آسمان ملتے نظر آتے ہیں،ایک ڈوبتے سورج کی منظر کشی کی تھی،جس میں بحری جہاز اور پرندے بھی شامل تھے  اسد نے بڑی مہارت سے رنگوں کا استعمال کیا،جس سے اس کی تصویر کافی پُرکشش ہو گئی تھی  اسد نے مقررہ وقت سے پہلے ہی اپنی تصویر مکمل کر لی  مقابلے کے بعد جیتنے والوں کے ناموں کا اعلان کیا گیا پہلے انعام کا حق دار آٹھویں جماعت کے نعمان احمد کو قرار دیا گیا  اسد کا رنگ پھیکا پڑ گیا  وہ سر جھکائے بیٹھا رہا  اب دوم انعام جیتنے والے مصور کا نام پکارا جا رہا تھا اس مقابلے میں دوسرے انعام کے حق دار قرار پائے ہیں ساتویں جماعت کے اسد احمد  اسد کا چہرہ کھل اُٹھا  اس کی مایوسی یکا یک خوشی میں تبدیل ہو گئی  احمد کو ایک خوبصورت یادگاری شیلڈ اور پانچ ہزار روپے بطور انعامی رقم دی گئی  اسد نے بڑی بے صبری سے شام تک بابا کے آنے کا انتظار کیا  امی کو بھی نہیں بتایا  بابا کے آنے کے بعد اس نے کہا بابا اور امی  میرے پاس آپ دونوں کے لئے ایک خوشخبری ہے  آپ دونوں اپنی آنکھیں بند کر لیں  امی اور بابا نے آنکھیں بند کر لیں  اسد نے اپنی پتلون کی جیب سے ایک لفافہ نکالا اور دونوں کے درمیان رکھتے ہوئے بولا اب آپ لوگ آنکھیں کھول سکتے ہیں  یہ کیا ہے  دونوں نے حیرت سے پوچھا  کھول کر دیکھیں  اسد نے جواب دیا  احمد نے لفافہ کھولا تو اس میں ہزار روپے والے پانچ نوٹ نکلے  اتنی رقم تمہارے پاس کہاں سے آئی  احمد نے حیرت سے پوچھا  میری بنائی ہوئی مصوری کو دوسرا انعام ملا ہے  اسد نے فخر سے کہا بابا کو اب پیسوں کے لئے پریشان ہونے کی کوئی ضرورت نہیں،آپ ان پیسوں کو گھر کے اخراجات کے لئے استعمال کریں،مجھے سائیکل لینے کی اتنی جلدی نہیں ہے،وہ آپ مجھے اگلے ماہ بھی دلا سکتے ہیں  لیکن تمہیں یہ کیسے معلوم ہوا کہ بابا پیسوں کے لئے پریشان ہیں  سائرہ نے پوچھا  میں اُس روز سویا نہیں تھا امی  میں نے بابا اور آپ کی ساری باتیں سن لی تھیں،اگلے روز جب اسکول میں مقابلے کا اعلان کیا گیا تو میں نے فوراً حصہ لینے کا فیصلہ کر لیا  انھیں اسد پر فخر ہونے لگا  احمد اور سائرہ نے آگے بڑھ کر اسد کو گلے لگا لیا  
آصفہ یوسف  شازیہ  میں تمہیں کب سے آواز دے رہی ہوں،سنتی نہیں ہو تم  میں اسکول کا کام کر رہی تھی  پڑھائی پر دھیان ذرا کم دیا کرو  جاؤ جا کر پانی گرم کرو  شازیہ اپنے والدین کی اکلوتی بیٹی تھی  والدین ایک حادثے میں وفات پا چکے تھے  وہ اپنے ماموں کے گھر میں رہتی تھی  ماموں کی بھی ایک ہی بیٹی نیلم تھی جو شازیہ کی ہم عمر تھی  ممانی کا رویہ اس کے ساتھ اچھا نہیں تھا  ماموں کچھ سوچ کر خاموش رہتے تھے  شازیہ نیک فطرت لڑکی تھی  گھر کے سارے کام کرتی تھی،اس کے باوجود گھر میں اس کی کوئی قدر،کوئی اہمیت نہیں تھی  نہ کوئی کام اس کی مرضی سے ہوتا تھا  شازیہ کے ماموں گھر کا ماحول خراب ہونے کے ڈر سے خاموش ہی رہا کرتے تھے  جاری ہے  ایک دن ممانی نے ماموں سے کہا شازیہ کی پڑھائی کا یہ آخری سال ہے  اس کے بعد اسے گھر بیٹھا دیجیے گا  ماموں نے کہا تو کیا شازیہ صرف میٹرک ہی کرے گی  تو کیا آپ اسے ڈاکٹر بنائیں گے  پڑھائی میں پیسے نہیں لگتے کیا  ممانی نے کہا  شازیہ دروازے کے پیچھے سے یہ سب سن رہی تھی  وہ سامنے آ کر بولی نہیں مامی  ایسا مت کریں،میں آگے پڑھنا چاہتی ہوں  بس کرو شازیہ  ہمیں نیلم کے بارے میں بھی تو سوچنا ہے  آج شازیہ کو اپنے والدین شدت سے یاد آ رہے تھے  وہ روتے روتے سو گئی  میٹرک کا امتحان دینے کے بعد وہ گھر میں مکمل طور پر نوکرانی بن چکی تھی  شازیہ نے ہمت کی اور ماموں کی حمایت سے سلائی کا کام سیکھنا شروع کیا  شروع میں ممانی نے اعتراض کیا،لیکن پھر کچھ سوچ کر خاموش ہو گئیں  شازیہ سلائی سیکھ رہی تھی،جب کہ نیلم آگے تعلیم حاصل کر رہی تھی  شازیہ نے محلے کے کپڑے بھی سینے شروع کر دیے  اب آہستہ آہستہ شازیہ کے ہاتھ میں کچھ پیسے آنے لگے تھے،مگر ابھی انھیں خرچ کرنے کا وقت نہیں آیا تھا  وہ اپنی منزل تک پہنچنے کے لئے بے قرار تھی  جب ایک معقول رقم اس کے پاس جمع ہو گئی تو اس نے اللہ کا نام لے کر ایک چھوٹے سے بوتیک کا آغاز کیا  کچھ اندیشے بھی تھے،لیکن رفتہ رفتہ کام چل نکلا  وقت بڑی تیزی سے گزرتا رہا  اب شازیہ نے ایک شاندار علاقے میں بوتیک منتقل کر لیا تھا،جہاں لوگوں کی آمد کافی بڑھ چکی تھی  اب وہ ایک بڑے کاروبار کی مالک تھی اور اس کی صحت بہت اچھی ہو گئی تھی  اس دوران اس نے اپنا تعلیمی سلسلہ بھی قائم رکھا تھا  ماموں کے گھرانے سے بھی اس کے تعلقات اچھے ہو گئے تھے  وہ ماموں کے احسان کا بدلہ اُتارنے کے قابل ہو چکی تھی  مالی طور پر مستحکم ہونے کے بعد اس نے اپنی جیسی دوسری لڑکیوں کی مدد کا فیصلہ کیا  اب بھی کبھی کبھی وہ اپنا ماضی یاد کرکے کانپ اُٹھتی ہے  
را محمد خرم رفیق پریار،بہاول پور  ایک دانا شخص نے ایک قافلے کو جنگل کی طرف جاتے دیکھا  جنگل میں ہاتھی کے سوا اور کوئی جانور نہیں تھا  اس دانا شخص نے قافلے کے لوگوں کو یہ نصیحت کی کہ اس جنگل میں بھوک کی وجہ سے تم پر چاہے جیسی مشکلات اور مصیبتیں آئیں،لیکن تم ہاتھی کے بچے کو شکار کرکے نہ کھانا  اگر تم ہاتھی کے بچوں کا شکار کرو گے تو ان کی ماں ہتھنی اس کا ضرور بدلہ لے گی  لہٰذا ہاتھی کے بچوں کو ہر گز نہ چھیڑنا اور نہ کھانا  یہ نصیحت اس لئے بھی کر رہا ہوں کہ تم اپنی جان کو خطرے کے سپرد کرنے سے بچ جاؤ  گھاس اور پتوں پر قناعت کر لینا،لیکن ہاتھی کے بچوں کا شکار نہ کرنا  یہ نصیحت سن کر قافلے والوں نے دانا کا شکریہ ادا کیا اور جنگل میں اپنی راہ لے لی  جاری ہے  جنگل میں چلتے ہوئے چند دنوں کے بعد حالات ایسے ہو گئے کہ ان مسافروں کو کھانے پینے کے لئے کچھ میسر نہ آیا  بھوک سے لوگ نڈھال ہونے لگے  پھر ان بھوکے پیاسے مسافروں نے راستے میں ایک موٹا تازہ ہاتھی کا بچہ تنہا دیکھا تو وہ سب بھوک کے غلبے سے اندھے ہو کر بھیڑیوں کی طرح ٹوٹ پڑے  اسے جلد ہی شکار کرکے اس کا گوشت پکا کر سب نے اپنی بھوک مٹائی  ایک شخص نے نصیحت پر عمل کرتے ہوئے ہاتھی کے اس بچے کا گوشت نہیں کھایا تھا  جب ان مسافروں کے پیٹ بھر گئے تو پھر ان پر غنودگی طاری ہوئی اور وہ سب سو گئے  ادھر اپنے بچے کو ڈھونڈتے ہوئے ایک خوف ناک ہاتھی ان سونے والوں کے سر پر آن پہنچا  اس ہاتھی نے سب سے پہلے اتفاق سے اسی شخص کا منہ سونگھا،جس نے ہاتھی کے بچے کا گوشت نہیں کھایا تھا  ہاتھی نے اس شخص کے گرد تین چکر لگائے  ہاتھی کو اس کے منہ سے کوئی مخصوص بُو نہ آئی تو وہاں سے چلا گیا  پھر اس ہاتھی نے ہر سوئے ہوئے شخص کے منہ کو سونگھا  لہٰذا ہاتھی کو ہر ایک سے خاص بُو آتی رہی،کیونکہ انھوں نے ہاتھی کے بچے کا گوشت کھایا تھا  ہاتھی نے ان سب کو آن کی آن میں چیر پھاڑ دیا  گویا ہاتھی ان سوئے ہوؤں میں سے ایک کو پکڑتا اور ہوا میں اُچھال دیتا  یوں زمین پر گرتے ہی وہ شخص ہلاک ہو جاتا  گویا ہاتھی کے بچے کی ماں نے ان سب لوگوں سے اس طرح سے انتقام لیا کہ کوئی وہاں سے بھاگ کر بھی جان نہ بچا سکا  
ماہین خالد،راولپنڈی  ابراہیم آج جب امی کے ساتھ بازار سے سودا سلف خرید کر بس میں بیٹھا تھا  بس چلنے لگی تو ایک بچہ بس میں داخل ہوا  میلے کچیلے کپڑے،ٹوٹے ہوئے جوتے اور بکھرے بالوں والا وہ بچہ کافی صحت مند تھا  اس نے بس میں موجود لوگوں کو پہلے سلام کیا اور پھر اس نے بتایا کہ اس کے ابو مستری تھے،جو مکان کی تعمیر کے دوران چھت سے گر کر فوت ہو گئے  گھر میں پانچ چھوٹے بہن بھائی ہیں  کھانا کھا کر وہ دعائیں دیں گے  اللہ آپ کو محتاج نہ کرے  مہربانی کرکے میری کچھ مدد کریں  بچہ تقریباً بارہ سال کا تھا  وہ کافی دیر بس میں کھڑا رہا  سوائے ایک خاتون اور دو بوڑھے مردوں کے کسی نے اس کی مدد نہ کی  ابراہیم نے جب اپنی امی سے کہا کہ وہ بھی اس کو کچھ پیسے دیں تو امی نے کہا کہ کچھ لوگ اس طرح سے بچوں سے بھیک منگواتے ہیں  جاری ہے  ابراہیم نے امی سے بحث نہ کی  گھر آ کر بھی وہ سارا دن بے چین رہا  رات کو سوتے ہوئے بھی اس کی آنکھوں کے سامنے بار بار وہ بچہ آتا رہا  ابراہیم نے اپنا اور اس کا موازنہ کیا  ابراہیم کے ابو کا انتقال ہو چکا تھا  امی ایک گورنمنٹ اسکول میں ٹیچر تھیں  ابراہیم سے چھوٹی دو بہنیں اقراء اور مریم تھیں  ابراہیم پندرہ سال کا تھا  اس نے میٹرک کا امتحان پاس کر لیا تھا  ابراہیم کو اچھا کھانا اور کپڑے ملتے تھے اور اس بچے نے میلے کچیلے کپڑے پہن رکھے تھے جب کہ اس کو کھانے کے لئے بھی بھیک مانگنا پڑ رہی تھی  ابراہیم بار بار خود کو یہ کہہ کر مطمئن کرتا رہا کہ امی ٹھیک کہہ رہی ہیں،لیکن اس کا دل مطمئن نہیں تھا  اس دوران وہ نیند کی وادیوں میں چلا گیا  دو دن بعد جب ابراہیم اپنے دوستوں کے ساتھ کرکٹ کھیل کر واپس آ رہا تھا تو اس کو وہ بچہ نظر آیا،جو کوڑا کرکٹ کے ڈھیر میں سے کچھ ڈھونڈ رہا تھا  کچھ دیر بعد ایک آدمی اور پھلوں کے چھلکے پھینک کر چلا گیا  بچے نے فوراً وہ چھلکے اُٹھائے اور دوسری سمت چل پڑا  ابراہیم بھی اس کے پیچھے چل پڑا  تھوڑی دیر بعد وہ ایک کچی بستی میں پہنچ گئے  وہ بچہ ایک جھونپڑی میں داخل ہوا تو ابراہیم دروازے میں کھڑا ہو گیا  جیسے ہی اس بچے نے پھلوں کے چھلکے رکھے،پانچ چھوٹے بچے چھلکوں کی طرف لپکے  گرمیوں کا موسم تھا اور گرمیوں کے زیادہ تر پھل چھلکوں والے ہی ہوتے ہیں  بچے چھلکوں پر لگا بچا کچا گودا کھا رہے تھے جب کہ بچوں کی ماں ساتھ والی چارپائی پر بیٹھی تھی  یہ سب دیکھ کر ابراہیم کی آنکھوں میں آنسو آ گئے  وہ جب گھر واپس آیا تو اس نے اپنی امی کو سب بتا دیا،جسے سن کر اس کی امی بہت دکھی ہوئیں  انھوں نے گھر سے کچھ راشن،فالتو کپڑے اور کچھ پیسے لیے اور ابراہیم کے ساتھ اس بچے کی جھونپڑی میں گئیں  ابراہیم اور اس کی امی کو دیکھ کر وہ لوگ بہت حیران ہوئے  جب ابراہیم کی امی نے انھیں سامان پکڑایا تو عورت کی آنکھوں میں آنسو آ گئے  اس نے ابراہیم اور ان کی امی کا شکریہ ادا کیا  آج ابراہیم بہت خوش تھا اور اس کی تمام فکر دور ہو گئی تھی  اب اس نے دوسرے لوگوں کو بھی نیکی میں شریک کر لیا تھا  
عاشرہ محمد رمضان  کسی گاؤں کے سردار کا انتقال ہو گیا  گاؤں والوں کے درمیان بحث شروع ہو گئی کہ نیا سردار کس کو بنایا جائے  گاؤں والے کسی فیصلے پر نہ پہنچ سکے  آخر یہ طے پایا کہ جو شخص سب سے پہلے گاؤں میں داخل ہو گا،اس کو سردار بنا لیا جائے گا  یہ سن کر ایک تجربے کار دانا بزرگ نے کہا یہ مناسب نہیں ہے  ہونا یہ چاہیے کہ پہلے اپنے قریبی لوگوں میں،پھر علاقے میں اور پھر شہر سے باصلاحیت اور مخلص انسان کو منتخب کرو  لیکن گاؤں والوں نے اس دانا شخص کی بات نہ مانی اور گاؤں میں سب سے پہلے داخل ہونے والے شخص کے استقبال کی تیاری شروع کرنے لگے  گاؤں والوں نے اپنی روایت کے مطابق کھجور کی شاخیں اُٹھا کر اور راہوں میں دریاں بچھا کر آنے والے کا انتظار کرنے لگے  جاری ہے  کچھ دیر بعد گدھے پر سوار نیلی چادر اوڑھے ایک شخص گاؤں میں داخل ہوا  جس کو دیکھ کر گاؤں والوں نے خوشی کا اظہار کیا اور اس سے کہا آج سے آپ ہمارے گاؤں کے سربراہ ہیں  ان کی بات سن کر گدھے پر سوار شخص نے کہا میں کیسے تمہاری بات مان لوں کہ میں تمہارا سردار ہوں اور تم میرا ہر حکم مانو گے  گاؤں والوں نے کہا آپ جو بھی حکم دیں گے،ہم اس پر عمل کریں گے  گدھے پر سوار شخص نے کہا میں تم کو آزمانے کے لئے حکم دیتا ہوں کہ تم لوگوں کے پاس جو بھی سونا چاندی،مال وزر ہے،میرے حضور پیش کرو  یہ حکم سن کر تمام گاؤں والے اپنے گھروں سے سارا مال سمیٹ کر لے آئے  جس کو دیکھ کر اس شخص نے کہا میں بہت تھکا ہوا ہوں  آرام کرنا چاہتا ہوں  تم سب لوگ جشن مناؤ  گاؤں والوں نے اس شخص کو اس کی آرام گاہ پر چھوڑ دیا  سب لوگ جشن میں لگ گئے اور تھک کر سو گئے  دوسرے دن جب نئے سربراہ کو لینے گئے تو وہ وہاں نہیں تھا  وہ سارا مال اور سب دولت سمیٹ کر فرار ہو چکا تھا  یہ دیکھ کر گاؤں والوں نے رونا پیٹنا شروع کر دیا  جب دانا شخص نے گاؤں والوں کی یہ حالت دیکھی تو کہا اب کیا رونا پیٹنا جب چڑیا چگ گئی کھیت  تمام گاؤں والوں کو اپنی غلطی کا احساس ہوا اور اس دانا شخص کو باہمی مشاورت سے گاؤں کا نیا سربراہ بنا لیا گیا  
ساجد کمبوہ  گھر کے باہر والا دروازہ دھڑم سے کھلا پپو تیزی سے گھر میں داخل ہوا اور زور زور سے چلانے لگا  ماما جان،ماما جان ہمیں 15 دسمبر سے چھٹیاں ہو رہی ہیں اور تین جنوری کو سکول جانا ہے  توبہ توبہ اس نگوڑی حکومت کے پاس مہنگائی اور چھٹیوں کے علاوہ کوئی کام نہیں  بیٹا  پوری دنیا میں جب ایسی کوئی مصیبت آئے تو سب کے آخر میں سکول بند کرتے ہیں ہمارے ہاں سب سے پہلے سکول بند کرتے ہیں  میرا خیال ہے حکومت کے پاس اور کوئی کام نہیں ماما جان ان چھٹیوں میں نانی جان کے پاس چلیں گے پپو نے کہا  نہیں ماما جان اس بار بڑی آنٹی کے پاس چلیں گے  ساتھ کھڑے اسد نے کہا  نہیں ماما جان  نانی جان کے پاس چلیں گے وہاں گنے،شکرقندی اور تازہ گڑ  پپو نے کہا ماما جان  آنٹی کے پاس  انکل کی شاپ سے مٹھائی،فروٹ اور وغیرہ اور ساتھ طلحہ عمر اور فرید بھائی ہیں خوب کھیلیں گے  جاری ہے  اچھا بھئی پہلے بیگ تو رکھو اتنا وزن اُٹھائے کھڑے ہو آپ کو احساس نہیں ہو رہا  رات کو جب آپ کے پاپا آئیں تب فیصلہ کریں گے  ان کی ماما نے کہا ماما جان  آپ کی سفارش بہت اہم ہے پلیز نانی جان کے پاس  نہیں نہیں آنٹی کے پاس شام کو ان کے پاپا آئے دونوں نے بھاگ کر استقبال کیا اور کہا پاپا جان آپ کا انتظار ہو رہا تھا آج سے چھٹیاں ہو گئیں ہیں اس بار نانی جان کے پاس  پاپا جان بڑی آنٹی کے پاس،آ بھئی اپنی ماما سے معاملہ کر لو میرے پاس چھٹیاں نہیں ہیں،مجھے چھٹی نہیں ملے گی اسد بیٹا آپ اپنی ماما کے ساتھ  نہیں پاپا جان اتنا لمبا سفر آپ کے بغیر نہیں کر سکتے  ویسے بھی ماما جان سے چلا نہیں جاتا ان کے گھٹنوں میں درد ہے بازار جانا ہو تو راستے میں سانس لینے بیٹھ جاتی ہیں  مجھے بڑی الجھن ہوتی ہے میں آپ کے بغیر نہیں جاؤں گا  اسد نے کہا،بھئی مجبوری ہے ورنہ آپ کے ساتھ جاتا،بھئی آپ کی والدہ بیماری کی وجہ سے فربہ ہو گئی ہیں ماں تو ماں ہوتی ہے  آپ سامان اُٹھا لینا  پاپا جان آپ کی بات تو ٹھیک ہے مگر مجھے ان کے ساتھ شرم محسوس ہوتی ہے  مجھے جگہ جگہ رک کر ان کا انتظار کرنا پڑتا ہے کئی واقف کار اور کلاس فیلوں دیکھتے ہیں میرا مذاق بناتے ہیں  بھئی اس میں مذاق اُڑانے والی کونسی بات ہے یہ تو نظام قدرت ہے اس میں آپ کی ماما کا کیا قصور  پھر بھی پاپا جان میں آپ کے بغیر نہیں جاؤں گا  اسد نے کہا  مجھے بہت افسوس ہوا تمہیں اپنی ماما کے ساتھ شرم محسوس ہوتی ہے  آج آپ کو ایک ایسی ماں کا بتاتا ہوں جسے اپنے بچے پالنے میں کوئی شرم محسوس نہ ہوئی جس نے ان کے لئے طنزیا فقرات سنے،بے عزتی برداشت کی اور مذاق تک اُڑایا گیا آفرین اس ماں پر  
روبینہ ناز،کراچی  صبغت اللہ  عدن بھیا نے اُسے آواز دی تو وہ بھاگا چلا آیا یہاں میری گیند پڑی تھی،اب نہیں ہے  کہاں گئی  اُنہوں نے اُس سے پوچھا  یہ سن کر صبغت اللہ نے جواب دیا  بھیا مجھے تو نہیں معلوم  تمہیں کیوں نہیں معلوم  تم جھوٹ بول رہے ہو جلدی بتاؤ،مجھے کرکٹ کھیلنے جانا ہے  بھیا کو اب غصہ آ رہا تھا  قسم سے عدن بھیا  مجھے نہیں معلوم  اُس نے قسم کھائی  یہ سنتے ہی عدن بھیا کو غصہ آ گیا اور وہ تیز لہجے میں بولے تم جھوٹے ہو اب اس جھوٹ کو چھپانے کیلئے قسم کھا رہے ہو تم شاید نہیں جانتے کہ جھوٹی قسم نہیں کھاتے  انہوں نے پیار سے صبغت اللہ کو سمجھایا  بھیا کے جانے کے بعد وہ اپنی گود میں سر رکھ کر رونے لگا  جاری ہے  تو بی پھوپھو کا وہاں سے گزر ہوا تو وہ اُسے روتا دیکھ کر پریشان ہو گئیں  صبغت اللہ بیٹا کیا ہوا آپ کو  انہوں نے بڑے پیار سے پوچھا  وہ اپنی ہر بات ان سے شیئر کر لیا کرتا تھا کیونکہ وہ اس کی دوست بھی تھیں پکی والی  کوئی میری کسی بات پر یقین ہی نہیں کرتا میں لاکھ اپنی بات کہوں مگر سب مجھے جھوٹا ہی سمجھتے ہیں  صبغت اللہ نے بتایا  وہ جانتی تھیں کہ کچھ دنوں سے وہ بات بات پر قسم کھانے لگا ہے جو کوئی اچھی بات نہیں تھی  اچھا  پہلے مجھے یہ بتاؤ کہ تم نے ہر بات پر قسم کھانا کس سے سیکھا ہے  انہوں نے پوچھا  وہ میری کلاس میں ایک دوست ہے شاید اس سے کیونکہ وہ ہر بات پر قسم کھاتا ہے وہ بولا  یہ سن کر تو بی پھوپھو بولیں آپ کو پتا ہے کہ وہ ایسا کیوں کرتا ہے  تاکہ دوسروں کو اُس کی بات پر یقین آ جائے  صبغت اللہ نے جھٹ جواب دیا  نہیں میرا بچہ  قسم کھانا بُری بات ہے اگر کسی کو آپ کی بات پر اعتبار ہے تو وہ آپ کے قسم کھائے بغیر کرے گا نہیں تو آپ ہزار قسمیں کھا لو وہ کسی صورت آپ کی بات پر یقین نہیں کرے گا  یہ سُن کر صبغت اللہ کے چہرے پر شرمندگی دکھائی دی  انہوں نے صبغت اللہ کو یہ بھی بتایا کہ جب اللہ اور پیارے آقا محمد صلی اللہ علیہ وآلہ وسلم نے بات بات پر قسم کھانے کو ناپسند فرمایا تو ہم اس کام کو پسند کرکے شیطان کے دوست کیوں بنیں  جی پھوپھو  مجھے تو اللہ کا دوست بننا ہے  صبغت اللہ نے بات کو سمجھتے ہوئے کہا تو ثوبی پھوپھو نے اس کا ماتھا چوم لیا  
سلمان یوسف سمیجہ علی پور  بیٹا  آپ اس سکول میں کب آئے ہو  چھوٹے کوے کو کلاس میں کھڑا کرکے سر اُلو نے پوچھا  سر جی  میں آج پہلے دن ہی سکول آیا ہوں چھوٹے کوے نے کائیں کائیں کرکے کہا  اوئے بے سُرے  یہ کائیں کائیں کلاس روم میں نہیں چلے گی  بی فاختہ جو ہر طرف امن دیکھنا چاہتی تھی،کلاس روم میں بھی امن دیکھنے کی خواہاں تھی  فاختہ بہن  میری فطرت ہے،کائیں کائیں کرنا  چھوٹا کوا نرمی سے بولا  سر  یہ کالا کلوٹا تو کلاس روم کا ماحول خراب کر رہا ہے،یہ تو ایک کالا دھبہ ہے گورا چٹا کبوتر اپنی گوری رنگت پر غرور کرتے ہوئے بولا  اسے یہ کائیں کائیں اور کالی رنگت خدا نے دی ہے  سر اُلو نے اُن کو سمجھاتے ہوئے کہا کسی کے نیک اعمال کو پرکھنا چاہئے،دیکھئے ذرا  یہ چھوٹا کوا دوسرے کوؤں کی نسبت کتنا اچھا ہے،اس میں ذرا بھی چڑچڑا پن نہیں ہے  جاری ہے  سب پرندے سر اُلو کی باتوں سے اُکتاہٹ محسوس کر رہے تھے  سر  اس کالو سے کہیں کہ یہ کہیں اور جا کر بیٹھ جائے،مجھے اس سے گھِن آ رہی ہے  کوا،گورے کبوتر کے ساتھ بیٹھا تھا جو اُسے بالکل بھی برداشت نہیں ہو پا رہا تھا  یہ تو یہیں بیٹھے گا،تم کسی اور جگہ پر بیٹھنا چاہتے ہو تو شوق سے بیٹھ جاؤ  سر اُلو کوے کی طرفداری کرتے ہوئے بولے  کبوتر منہ بسور کر رہ گیا،وہ اس جگہ سے نہیں اُٹھ سکتا تھا کیونکہ یہ اُس کی پسندیدہ جگہ تھی اور یہاں لیکچر بھی صحیح طریقے سے سمجھ آتے تھے  سو وہ وہیں بیٹھا رہا اور کوے سے گھِن کھاتا رہا  کوا،پرندوں کی باتوں کے منہ توڑ جواب اس لئے نہیں دے رہا تھا کہ وہ ایک بہت اچھا کوا تھا اور پرندوں سے اترا کر بات کرنا اس کی عادت نہیں تھی  سر اُلو،کوے کے اخلاق و کردار سے واقف تھے،اُس کی طرفداری کرنے کی یہی وجہ تھی  یہ کوا اچھا ہے،آہستہ آہستہ یہ سبھی طالب علم پرندوں کو اپنی طرح اچھا بنا دے گا  سر اُلو اطمینان سے سوچتے ہوئے لیکچر دینے لگے  چھوٹا کوا باقاعدگی سے سکول آتا اور سبھی سے اچھا برتاؤ رکھتا،مشکلات میں اُن کے کام بھی آتا  جس کی وجہ سے سبھی اُسے اچھا جاننے لگے  گورا کبوتر اُس کا اچھا دوست بن گیا اور وہ اپنی گوری رنگت پر نہیں اس بات پر فخر کرتا تھا کہ کوا اُس کا بہترین دوست ہے اور وہ اُس کے ساتھ بیٹھتا ہے  کوے نے اپنے اخلاق سے سب کے دل جیت لئے  واقعی  اچھے اعمال ہوں تو رنگت کی اہمیت نہیں  
ریحانہ اعجاز  سونیا کو شدید چوٹیں آئیں  خون بے تحاشہ بہہ رہا تھا  بے ہوش سونیا کو ہسپتال لایا گیا  سونیا کو خون کی اشد ضرورت تھی اور سونیا کا بلڈ گروپ بھی اے بی نیگییٹو تھا جو بہت ہی کامیاب ہوتا ہے  چاہ کر بھی مطلوبہ مقدار میں دستیاب نہ ہو سکا  سونیا ہنوز بے ہوش تھی  تب زینت بیگم نے اپنا بلڈ دینے کا فیصلہ کر لیا کیونکہ وہ جانتی تھیں کہ ان کا اور سونیا کا بلڈ گروپ ایک ہی تھا  جس وقت سونیا ہوش کی دنیا میں آئی تو کیا دیکھتی ہے کہ برابر والے بیڈ پر زینت بیگم لیٹی ہیں  ان کا خون قطرہ قطرہ اس کے جسم میں داخل ہو کر اس کی نئی زندگی کا ضامن بن رہا ہے  تب ہی وقار صاحب اندر داخل ہوئے  پیار سے سونیا کا سر سہلاتے ہوئے اس کی طبیعت پوچھی اور بتایا کہ کس طرح زینت بیگم نے اس کی حالت دیکھتے ہوئے بضد ہو کر اس کے لئے خون فراہم کیا  جاری ہے  سونیا پر جیسے آگہی کے کئی در ایک ساتھ واہو گئے  وہ سوچنے لگی  شروع سے آج تک جیسا رویہ میں نے مما کے ساتھ اپنایا اس کے بعد بھی مما نے اپنا خون مجھے دیا صرف میری زندگی بچانے کے لئے  یہ تو ڈھونگ یا دکھاوا نہیں ہو سکتا  بلکہ اگر وہ واقعی مجھے اپنا نہ سمجھتیں یا میرا برا چاہتیں تو یہ تو اچھا موقع تھا مجھ سے باآسانی ان کی جان چھوٹ سکتی تھی  پھر انہوں نے ایسا کیوں کیا  کیا واقعی مما مجھے دل سے چاہتی ہیں  ایسی تمام سوچیں ذہن میں لئے وہ صحت یاب ہو کر گھر آ گئی  زینت بیگم نے سونیا کی خوب دیکھ بھال کی،بالکل ویسے ہی جیسی ایک ماں اپنی بیٹی کی کرتی ہے سونیا چپ چاپ انہیں تکتی رہتی  اس کا دل و دماغ مختلف خیالات کی آماجگاہ بنتا جا رہا تھا  سونیا جیسے لاشعور سے شعور میں قدم رکھ رہی تھی  جب جب اپنا رویہ اور زینت بیگم کا سلوک یاد آتا سونیا اپنی ہی نظروں میں شرمندہ ہو کر رہ جاتی  بالآخر ایک دن اپنے دل و دماغ کی کشمکش سے گھبرا کر زینت بیگم کے کمرے میں چلی آئی  اور ایک دم ان کی گود میں سر رکھ کر بری طرح رونے لگی  مما مجھے معاف کر دیں  پلیز مجھے معاف کر دیں  میں نے آپ کو ہمیشہ سوتیلی ماں ہی سمجھا مگر آپ تو مجھ سے بہت پیار کرتی ہیں  بالکل اتنا ہی جتنا زوبیہ سے  زینت بیگم نے اسے چپ کروایا اور پیار کرتے ہوئے کہا  سونیا بیٹا،میری جان میں واقعی تم سے اتنا ہی پیار کرتی ہوں جتنا زوبیہ سے  کیونکہ میں ایک ماں ہوں اور جو ماں ہوتی ہے وہ نا سگی ہوتی ہے نا سوتیلی وہ صرف ایک ماں ہوتی ہے  زینت بیگم کا لہجہ مسلسل پیار کی پھوار برسا رہا تھا  برسوں سے سونیا کے دل و دماغ میں سلگتی نفرت کی چنگاریاں بجھتی جا رہی تھیں  سونیا نے خود کو مزید ممتا کی آغوش میں چھپا لیا  
ریحانہ اعجاز  سونی بیٹا کھانا کھا لو  مما نے بڑے پیار سے سونیا کو پکارا  سونی نے ایک نظر مما کو دیکھا اور نہایت بدتمیزی کا مظاہرہ کرتے ہوئے بولی  کتنی بار آپ سے کہا ہے کہ مجھے بار بار ایک ہی بات نہ کہا کریں  جب مجھے بھوک ہو گی میں خود ہی کھا لوں گی  اور ہاں بیٹا تو مجھے بالکل بھی نہ کہا کریں کیونکہ میں آپ کی بیٹی نہیں ہوں  بدتمیزی سے انگلی اُٹھا کر تنبیہہ کرتی سونیا پاؤں پٹختی کمرے سے نکل گئی  مسز وقار نے دکھ اور افسوس سے ہلتے ہوئے پردے کو دیکھا اور زوبیہ کو گود میں لئے کھڑی ہو گئیں  سونیا اپنے کمرے میں بیٹھی غصے سے کھول رہی تھی  اسے اپنی کلاس فیلو بینا کی مما کی باتیں نئے سرے سے یاد آنے لگیں جو انہوں نے چھٹی کے وقت کہی تھیں  جاری ہے  جب وہ بینا کو سکول لینے آئیں تو سونیا کو پیار کرتے ہوئے کہنے لگیں  ہائے بن ماں کی بچی  اگر آج تمہاری ماں زندہ ہوتی تو سب کام چھوڑ کر وہ بھی تمہیں لینے آ جاتی  بس تم پر تو اللہ ہی رحم فرمائے  سوتیلی ماں کبھی اپنی نہیں ہوتی  سونیا کو آئے دن کسی نہ کسی سے ایسی ہی باتیں سننے کو ملتیں  سونیا 10 سال کی تھی جب اس کی مما کار ایکسیڈنٹ میں جاں بحق ہو گئیں  دس سالہ سونیا کو سنبھالنا وقار صاحب کے بس کی بات نہ تھی  نہ ہی وہ سونیا کو پوری طرح نوکروں کے رحم و کرم پر چھوڑ سکتے تھے  خود دن رات بزنس میں مصروف رہتے تھے  بالآخر دوستوں کے مشورے پر عمل کرتے ہوئے انہوں نے زینت بیگم سے دوسری شادی کر لی اس شادی سے سونیا بہت خوش تھی کہ اب پھر اس کو مما مل گئیں  مگر یہ ظالم دنیا والے کسی کو بھی خوش نہیں دیکھ سکتے  معصوم سے ذہن میں دن رات ملنے جلنے والوں نے سوتیلی ماں سے نفرت کو پروان چڑھانے میں بھرپور کردار ادا کیا  ڈھیروں جملے ذہن میں نقش ہو گئے کہ  دیکھنا اب سونیا کی کوئی ویلیو نہیں ہو گی  کون پرائی اولاد کو اپناتا ہے،اپنی اولاد ہوتے ہی زینت بیگم کو سونیا اپنی دشمن نظر آئے گی  سوتیلی ماں سوتیلی ہی ہوتی ہے وہ کبھی اپنی نہیں بن سکتی  سوتیلی ماں پیار بھی کرے گی تو دنیا دکھاوے کو یا وقار صاحب کے دل میں گھر کرنے کے لئے لیکن دن میں بغض ہی رکھے گی  غرض اسی طرح کی باتیں سنتے سنتے سونیا بڑی ہوتی گئی  زینت بیگم ایک نیک فطرت اور مثبت سوچ رکھنے والی نرم مزاج خاتون تھیں  انہوں نے جتنا سونیا کے نزدیک ہونے کی کوشش کی وہ اتنا ہی دور ہوتی گئی  وہ ان کے پیار،محبت،نرمی سب کو ایک ڈھونگ گردانتی تھی  زندگی اسی طرح رواں دواں تھی  اسی دوران اللہ نے مسٹر اور مسز وقار کو ایک اور بیٹی سے نوازا تھا  زوبیہ جہاں ماں باپ کی آنکھوں کا تارا تھی وہیں حیرت انگیز بات کہ سونیا بھی زوبیہ سے بہت پیار کرتی تھی  مگر زینت بیگم کے سامنے کبھی اظہار نہ کرتی ان کے اِدھر اُدھر ہوتے ہی زوبیہ کو خوب پیار کرتی اور زینت بیگم کے سامنے روبیہ سے لاتعلق ہی رہتی  اب سونیا کالج میں تھی اور زوبیہ نے سکول جانا شروع کر دیا تھا  ایک دن کالج سے واپسی پر ڈرائیور کی لاپرواہی سے بہت خوفناک ایکسیڈنٹ ہو گیا  جاری ہے  
اسما سارہ قریشی،کراچی  گاؤں سے شہر جانے والی واحد سڑک پر ایک پرانی جھونپڑی نما سرائے تھی،جس کا مالک ایک غریب آدمی تھا  سڑک پر سفر کرنے والے لوگ اکثر اس سرائے میں ٹھہر جاتے تھے  کچھ عرصے سے لوگوں نے اس سڑک پر سفر کرنا کم کر دیا تھا  اس کی وجہ وہ لٹیرے تھے،جو گھات لگا کر مسافروں کو لوٹ لیتے تھے  سرائے کا مالک بہت پریشان تھا  گاؤں میں بھی خوف و ہراس پھیلا ہوا تھا  ان ہی دنوں ایک مسافر گاؤں آیا،جس کے ساتھ اس کا بکرا بھی تھا  اس نے گاؤں والوں کو پریشان دیکھا تو ان کی مدد کرنے کی ٹھانی  ایک رات گاؤں میں گزار کر اگلے دن وہ شہر کی طرف چلا  اس نے بکرے کو کاندھوں پر اُٹھا رکھا تھا  کچھ لوگ درخت کے پیچھے سے اسے دیکھ رہے تھے  جوں ہی وہ سرائے سے کچھ آگے نکلا،اسے محسوس ہوا کچھ لوگ اس کا پیچھا کر رہے ہیں  جاری ہے  وہ چوکنا ہو گیا  وہ لٹیرے تھے،جو تیزی سے مسافر کی طرف بڑھ رہے تھے  مسافر بھی بے خبر نہیں تھا  اس نے بکرے کو زمین پر چھوڑا اور بھاگ کھڑا ہوا،لیکن کچھ دور جا کر رک گیا  لٹیروں نے ایک زور دار قہقہہ لگایا اور بکرے کو پکڑنے کے لئے آگے بڑھے،بکرا دو قدم پیچھے کی طرف ہٹا اور سر جھکا کر تیزی سے ایک لٹیرے کے پیٹ میں ٹکر ماری،وہ اُلٹ کر گرا اور چیخنے چلانے لگا  دوسرے لٹیرے نے بکرے کی طرف دوڑ لگائی،لیکن بکرے نے اسے بھی خاک چٹا دی  لٹیرے اُٹھ کر بھاگنا چاہتے تھے،لیکن بکرے نے مار مار کر ان کا بُرا حال کر دیا  لٹیرے تکلیف کی شدت سے بے حال ہو رہے تھے  ان کا یہ حال دیکھ کر مسافر نے لٹیروں کو مخاطب کرکے کہا اگر تم لوگ لوٹ مار سے باز آنے کا وعدہ کرو تو میں اس بکرے کو واپس بلا لوں گا،ورنہ یہ خود ہی تم لوگوں سے حساب بے باق کر لے گا  لٹیرے زور زور سے توبہ کرنے لگے کہ آئندہ کسی کو نقصان نہیں پہنچائیں گے  اس طرح مسافر کی عقل مندی سے گاؤں والوں کا سکون بھی لوٹ آیا  
انیلا طاہر،کراچی  زین ایک غریب بچہ تھا  اسے کرکٹر بننے کا بہت شوق تھا  اس کی ماں لوگوں کے گھروں میں کام کرتی تھی  ان کے پاس اتنے بھی پیسے نہیں تھے کہ وہ بلا اور گیند خرید کر بیٹے کو دے سکیں  وہ ایک ڈنڈے اور ایک پلاسٹک کی بال کے ساتھ کھیل کی مشق کیا کرتا تھا  گلی کے بچے بھی اس کو غریب ہونے کی وجہ سے اہمیت نہیں دیتے تھے  ایک بار وہ گلی کے بچوں کو للچائی نظروں سے کرکٹ کھیلتے دیکھ رہا تھا کہ ایک لڑکے راشد نے زین کو بلا کر کھیل میں شامل ہونے کے لئے کہا  زین نے اس قدر شاندار کارکردگی دکھائی کہ سب بچے حیران رہ گئے  ایک ایسا بچہ جس کے پاس گیند،بلا تک نہیں ہے،اتنا اچھا کھیل سکتا ہے  اس روز کے بعد وہ زین کو روزانہ کھیل میں شریک کرنے لگے  جاری ہے  ہر کوئی چاہتا کہ زین اس کی ٹیم میں شامل ہو،لیکن زین ہمیشہ راشد کے ساتھ ہی شامل ہوتا،جس نے اسے پہلی بار موقع دیا تھا  راشد کے اسکول میں شہر کے تمام بڑے اسکولوں کی ٹیموں کے درمیان کھیل کے مقابلے ہو رہے تھے  راشد نے اپنے پرنسپل کو قائل کرکے جیت کا یقین دلا کر زین کو ٹیم میں شامل کروا لیا  زین کو ٹیم میں شامل کرنے سے ان کے اسکول کی ٹیم فائنل میں پہنچ گئی  تمام مقابلوں میں زین نے شاندار کارکردگی دکھائی تھی  مقابلے میں بھی زین کی صلاحیت نے ٹیم کو کامیابی سے ہمکنار کرایا،جس سے زین کی شہرت میں مزید اضافہ ہو گیا  ٹیلی ویژن نے بھی اس کے کھیل کو اُجاگر کیا  زین کا انٹرویو بھی نشر کیا گیا اور پاکستان کی بیس سال سے کم عمر نوجوانوں کی قومی کرکٹ ٹیم میں شامل کر لیا  سارے اخراجات بھی حکومت نے اپنے ذمے لے لیے  یوں زین کی سچی لگن اور محنت نے اسے انتہائی بلندی تک پہنچا دیا  زین نے اپنی زندگی کے پہلے بین الاقوامی کھیل میں بھی صلاحیت کا مظاہرہ کیا  اس نے اپنے ہر انٹرویو میں راشد کا نام لیا اور اپنی تمام کامیابیوں کا سہرا راشد کے سر باندھا،جس نے اسے پہلی بار موقع دیا تھا اور پھر اپنے اسکول کی ٹیم میں شامل کروایا تھا  اس نے کہا ہمارے معاشرے کو راشد جیسے لوگوں کی ضرورت ہے،جو کسی کے لئے اُمید کی کرن بنیں  
افشاں خان  میرے سوہنے موہنے بچو  یہ کہانی ہے ایک پینگوئن پنگو کی جو اپنے امی ابو کے ساتھ تھا  پنگو کی چونچ سرمئی،پر کالے،پاؤں زرد اور باقی سارا جسم سفید تھا  ہاں ناں بچو  یہ ایک بہت ہی پیارا پینگوئن تھا  پنگو پینگوئن کا گھر برف سے بنا ہوا تھا  یہ گھر اس کے امی ابو نے مل کر بنایا تھا  ایک دن پنگو اکیلے کھیل کھیل کر تنگ آ گیا  اس نے کہا  امی جان  مجھے نانو کے گھر جانا ہے  میں وہاں پونی کے ساتھ کھیلوں گا  پونی پنگو کے ماموں کی بیٹی تھی  امی جان نے سنا تو کہنے لگیں  ٹھیک ہے  تم اپنا بیگ تیار کر لو  ہم کل ہی چلتے ہیں  اگلی صبح امی جان نے کچھ تازہ مچھلیاں پکڑیں،انہیں ایک ٹفن میں رکھا اور پنگو کا ہاتھ پکڑ کر چل دیں  جاری ہے  راستے میں پنگو پلان بناتا رہا کہ پونی سے کیا کیا کھیلنا ہے  جب اسے دور سے نانو کا گھر نظر آیا تو اس نے ایک چھلانگ لگائی اور دور تک برف پر پھسلتا گیا  آخر گھر کے پاس پہنچ کر پنگو نے دروازہ کھٹکھٹایا اور بولا  میں آ گیا نانو میں آ گیا  دروازہ پونی نے کھولا اور منہ بنا کر پنگو کیپروں کو دیکھا جو برف سے بھر گئے تھے  ہونہہ  اپنے پر جھاڑ کر اندر آنا  میں نے ابھی صفائی کی ہے  یہ کہہ کر پونی اندر چلی گئی  جی نہیں  میں تو اندر آ کر ہی پر صاف کروں گا  اُف  پونی کو تنگ کرنے میں کتنا مزہ آتا ہے  یہ کہہ کر پنگو اندر آ گیا  پھر اس نے اُچھل اُچھل کر پروں سے برف جھاڑی جو اُڑ اُڑ کر میز اور صوفوں پر جا گری  آہا  میرا بیٹا پنگو آیا ہے  کیسے ہو تم میرے بچے  پنگو کی نانو نے اندر آتے ہی کہا اور پنگو کو خوب پیار کیا  پھر انہوں نے پونی کو آواز دی  پونی  پونی بیٹا  جلدی سے مہمانوں کے لئے سوپ بنا کر لاؤ  دیکھو تو پنگو کتنی سردی میں آیا ہے  جب پونی سوپ اور چاول بنا کر مہمان خانے میں لائی تو اس نے دیکھا  صوفوں اور میز پر پڑی برف اب پگھل رہی تھی  یہ پنگو  جب بھی آتا ہے کتنا تنگ کرتا ہے  سارا کچھ گیلا کر دیا  یہ کہہ کر پونی ایک کپڑا لائی اور دوبارہ سے صفائی کرنے لگی  کھانے کے بعد نانو نے کہا  پونی  اپنے کھلونے لے آؤ اور پنگو کے ساتھ کھیلو  پونی اپنے کھلونے لے آئی  اس کے پاس دو چھوٹی چھوٹی بطخیں اور ایک سلائیڈ تھی  جب بطخوں کو سلائیڈ کے اوپر رکھا جاتا تو وہ پھسل کر نیچے آ جاتیں  پنگو کو یہ کھلونا بہت اچھا لگا  پونی یہ بطخیں مجھے دے دو  کیوں کیوں  یہ میری ہیں  میں کیوں دوں  نہیں یہ مجھے لینے ہیں  میں کیوں دوں  نہیں یہ مجھے لینے ہیں  یہ کھلونے مجھے اچھے لگے ہیں  پنگو نے ضد کی  پونی بولی  جی نہیں  یہ میرے کھلونے ہیں  آپ کے نہیں  آپ اپنے کھلونوں سے کھیلو  بس  اس سے پہلے کہ پنگو اور پونی کی لڑائی ہو جاتی،نانو وہاں آ گئیں  انہوں نے کہا  پونی  آپ کچھ دیر کے لئے اپنے کھلونے پنگو کو دے دو  یہ مہمان آیا ہے  میں نے کھڑکی سے دیکھا جب پنگو آیا تو آپ نے منہ بنایا تھا  یہ تو اچھی بات نہیں  جو بچے مہمان کے آنے سے خوش ہوتے ہیں،انہیں اچھا اچھا کھانا کھلاتے ہیں،اچھی اچھی چیزیں دیتے ہیں اللہ پاک ان بچوں سے بہت خوش ہوتے ہیں  مہمان کو خوش رکھنا چاہیے  پونی نانو کی باتیں سنتی رہی  پھر پنگو کی امی بولیں  پنگو  آپ نے بھی پونی کو تنگ کیا ہے  اس سے سوری کریں  پھر پنگو نے پونی سے معافی مانگی اور پونی نے بھی اپنے کھلونے پنگو کو کھیلنے کے لئے دے دیے  میرے پیارے بچو  آپ کے گھر بھی جب مہمان آئیں تو ان کے ساتھ اچھا سلوک کریں،انہیں مزیدار کھانا کھلائیں اور انہیں خوب آرام دیں  اس طرح کرنے سے اللہ پاک آپ سے بہت خوش ہوں گے  اب میں چلتی ہوں  میں نے اپنے مہمانوں کے لئے گرم گرم سوپ بنانا ہے  
جدون ادیب  چچا جان  کتابیں چوہوں نے کُتر دی ہیں  پورا کارٹن خراب ہو چکا ہے  افسوس کہ برسوں سے انھیں دیکھا نہیں گیا،ورنہ اتنا نقصان نہ ہوتا  فہیم نے یہ بُری خبر اپنے چچا کو سنائی،جو ہسپتال میں زیرِ علاج تھے  یہ خبر سن کر انھیں صدمہ ہوا  فہیم بے بسی سے اپنے چچا کو دیکھنے لگا  چچا جان نے تقریباً تیس سال پہلے ایک کتاب لکھی تھی،جس میں انھوں نے انٹرنیٹ کے استعمال سے ہونے والے صحت کے مسائل،سماجی بُرائیوں اور دیگر نقصانات کو موضوع بنایا تھا  بدقسمتی سے اس وقت نیٹ کا استعمال زیادہ نہ تھا تو ان کی کتاب فروخت نہ ہو سکی  نتیجہ یہ نکلا کہ ان کو نقصان ہوا  وہ کتاب انھیں اونے پونے بیچنا پڑی  دو سو کاپیاں انھوں نے ایک کارٹن میں محفوظ کر لی تھیں  جاری ہے  جب ہسپتال میں جمع پونجی اور قرض سے ملنے والی رقم بھی ختم ہو گئی تو انھوں نے فہیم سے کہا کہ وہ اسٹور سے ان کا کارٹن نکال کر وہ کتابیں ان کے ایک دوست پبلشر کو دے دے،تاکہ وہ کچھ رقم دے دے،مگر جب فہیم نے کارٹن کھولا تو دیکھا کہ کتابوں کو چوہوں نے جگہ جگہ سے کُتر دیا تھا  کتاب تو مصنفین کے لئے اولاد کی طرح ہوتی ہے  شاید اسی لئے ان کو صدمہ پہنچا  فہیم کو چچا کی بہت فکر تھی،وہ ایک ہمدرد نوجوان تھا  حساس دل کا مالک تھا  اس نے بہت غور و فکر کے بعد اپنے چچا کی کہانی لکھی،جس میں اس نے کتاب کے کچھ اہم حصے بھی شامل کیے  ہسپتال میں موجود چچا کی بے بسی کی تصویریں بھی لیں اور ان سب کی ایک ویڈیو بنا کر خدمتِ خلق کی ایک سوشل ویب سائٹ گروپ پر ڈال دی  اگلے دو دن تک فہیم بہت مصروف رہا  چچا جان کی صحت بہتر تھی،مگر اب ہسپتال والے رقم کا تقاضا کر رہے تھے،تاکہ ان کا مزید علاج جاری رکھا جا سکے  فہیم نے پریشانی کے عالم میں سوشل میڈیا کو چیک کیا تو چونک گیا  اس کی ویڈیو راتوں رات لوگوں پر اثر کر گئی تھی  آج کمپیوٹر اور موبائل فون کے بے دریغ استعمال نے جن مسائل کو جنم دیا تھا،ان سب کا تذکرہ برسوں پہلے فہیم کے چچا نے کر دیا تھا  یقینا وہ دور اندیش آدمی ہیں  لوگوں کو ان کی کتاب کا موضوع پسند آیا تھا  فہیم کے لئے ڈھیروں پیغامات تھے  ایک پبلشر نے کتاب کے حقوق خریدنے اور اسے نئے انداز میں شائع کرنے کی بات کی تھی  ایک ویب سائٹ نے کتاب اپنے طور پر چھاپنے کے لئے معقول رقم کی پیش کش کی تھی  کسی نے تجویز دی کہ صاحبِ حیثیت لوگ اسی خستہ حالت میں کتاب کو خرید کر مصنف کی مدد کر سکتے ہیں  دوسری طرف ہزاروں لوگ فہیم کے چچا کے لئے دعا گو تھے اور ان کی مدد کرنا چاہتے تھے  فہیم نے تیزی سے فیصلے کرنا شروع کر دیے  چچا سے مشورے کے بعد اس نے کتاب کو نئے سرے سے چھاپنے کے لئے ایک پبلشر سے معاہدہ کر لیا  دوسری طرف مدد کرنے والے معمولی کُتری ہوئی کتابیں خریدنے لگے  فہیم رات کو کتابیں پیک کرتا اور صبح انھیں ڈاک سے بھجوا دیتا  اس نے چچا کی مدد کے لئے ایک اکاؤنٹ کھول دیا  تقریباً ایک ہفتے میں ساری کتابیں فروخت ہو گئیں  ایک مخیر شخص نے ہسپتال کا سارا بل ادا کر دیا  چچا کی کوئی اولاد نہ تھی اور چچی کا انتقال ہو چکا تھا  وہ فہیم کو ہی اپنا سب کچھ سمجھتے تھے  جب فہیم نے انھیں اپنی کارگزاری سنانا شروع کی تو وہ سمجھے کہ شاید فہیم ان سے مذاق کر رہا ہے،مگر جب فہیم نے اپنا موبائل فون ان کے سامنے رکھا تو وہ یہ سب دیکھ کر حیران رہ گئے  فہیم بولا چچا  آپ کو اب اپنی کتاب پر نظرِ ثانی کرنی ہے  آپ نے برسوں پہلے دوسروں کے لئے جو اچھا سوچا تھا،اس کی ضرورت آج زیادہ محسوس ہو رہی ہے  چچا کھوئے کھوئے انداز میں موبائل فون پر پیغامات پڑھ رہے تھے پھر وہ بولے برسوں پہلے میرے پیشِ نظر لوگوں کا مفاد تھا  کتاب نہیں بکی تو میں سمجھا کہ میرے خلوص اور میری محنت کا صلہ نہیں ملا  میری کتاب کو پذیرائی نہ ملی،مگر خدا کسی کی محنت کو ضائع نہیں کرتا  جب میں نے سنا کہ چوہوں نے میری کتابیں کُتر دی ہیں تو مجھے گہرا صدمہ ہوا،مگر اللہ بلاشبہ جو کرتا ہے،ہمارے بھلے کے لئے کرتا ہے  میں سمجھا کہ میرا ہزاروں کا نقصان ہو گیا ہے،مگر اسی نقصان میں خیر چھپا ہوا تھا اور اسی نقصان نے مجھے لاکھوں کا مالک بنا دیا اور میری کتاب آج پھر سے چھپنے اور لوگوں کی نظر میں پذیرائی حاصل کرنے جا رہی ہے  یہ میرے صبر اور محنت کا صلہ ہے،مگر اس کی وجہ تم بنے  تم جیسے نوجوان ہماری اُمیدوں کا مرکز ہیں  
عروج سعد  آج بھی ننھے عاشر کے چہرے پر اُداسی چھائی ہوئی تھی اور شاید آنکھوں میں نمی بھی تھی  اس بات کو محسوس کرکے سب ہی پریشان ہو گئے  امی نے عاشر کو چمٹا لیا اور ابو کی طرف دیکھتے ہوئے کہا جب سے بابا کا انتقال ہوا ہے،یہ ایسے ہی چپ چاپ سا رہتا ہے  دادا کا ذکر سن کر عاشر پھوٹ پھوٹ کر رونے لگا،میرے سب سے اچھے،سب سے پکے دوست مجھ سے ہمیشہ ہمیشہ کے لئے دور چلے گئے  وہی تو تھے جو مجھے عاشو بچہ اور میرا لڈو کہہ کر پکارتے تھے  ابو نے اس کا ہاتھ پکڑا اور اسے باہر لان میں لے آئے اور بولے آپ دادا کو ضرور یاد کریں  اُن کے لئے مغفرت کی دعا کریں اور جو اچھی اچھی باتیں انھوں نے آپ کو سکھائیں ہیں،انھیں بھی یاد رکھیں  جاری ہے  اگر آپ یہ سب کریں گے تو یقین کریں کہ اُن کی روح بے حد خوش ہو گی  عاشر نے پوچھا اب میں مسجد کس کے ساتھ جایا کروں  کہانیاں کس سے سنا کروں  ابو اس سوال کے لئے پہلے سے تیار تھے،فوراً جواب دیا پڑوس والے امین دادا ہیں نا،دادا ابو ان کے بھی تو پکے دوست تھے  وہ بھی تو دادا ابو کے جانے کے بعد سے کتنے غم زدہ اور تنہا رہتے ہوں گے  آپ کو تو ان کا خیال بھی نہیں آیا  جیسے آپ دادا ابو کی زندگی میں امین دادا کے گھر جاتے تھے  اسی طرح اب بھی جایا کریں  یہ بات عاشر کے دل کو لگی اور اگلے ہی دن وہ امین دادا کے گھر پہنچ گیا  دن گزرتے گئے  عاشر اور امین صاحب کی دوستی پروان چڑھتی گئی  عاشر کو امین صاحب کی شکل میں اپنے دادا ابو کا عکس نظر آتا تھا  جب امین صاحب مسکراتے تو اسے لگتا کہ جیسے اس کے دادا ابو مسکراتے ہوئے اسے شفیق نظروں سے دیکھ رہے ہوں  عاشر پانچویں سے بارہویں جماعت میں پہنچ گیا  پڑھائی،کھیل اور دیگر مصروفیات کے باوجود وہ بلاناغہ امین صاحب کے پاس جاتا  کبھی ان کو اخبار پڑھ کر سناتا،کبھی لوڈو کھیلتا،کبھی ان کا سر دباتا اور کبھی ان کا ہاتھ پکڑ کر انھیں چہل قدمی کرانے نکل جاتا  اس دوران وہ ہر موضوع پر باتیں کرتے  امین صاحب جب اپنے تجربات اور واقعات اسے سناتے تو وہ بہت لطف اندوز ہوتا اور ان سے سبق بھی حاصل کرتا  اسی وجہ سے وہ دوسرے بچوں کے مقابلے میں زیادہ سمجھ دار اور تمیز دار نظر آتا  فضول باتوں اور کاموں میں وقت ضائع نہ کرتا  کچھ دنوں تک امین صاحب کی طبیعت خراب رہی،پھر ایک دن اچانک وہ خالقِ حقیقی سے جا ملے  عاشر کو ایسا محسوس ہوا جیسے ایک بار پھر اس کے دادا ابو اُسے اکیلا چھوڑ گئے ہوں  وہ ایک مرتبہ پھر غم زدہ اور بے چین رہنے لگا  ابو اس کی اس کیفیت کا بغور جائزہ لے رہے تھے  آخر ایک دن اسے لان میں تنہا دیکھ کر انھوں نے کہا بیٹا  میں دیکھ رہا ہوں امین صاحب کے انتقال کے بعد سے آپ گم صُم رہنے لگے ہیں  مجھے لگتا ہے کہ آپ نے ان کے جانے کا بہت زیادہ اثر لے لیا ہے  عاشر نے سر جھکاتے ہوئے کہا جی ابو  ایسا ہی ہے  دادا ابو کے بعد امین دادا مجھے بہت عزیز ہو گئے تھے  مجھے ایسا لگتا تھا کہ مجھے جو بھی کامیابی حاصل ہوئی ہے،وہ انہی کی دعاؤں کی وجہ سے ہوئی ہے،مگر اب تو مجھے کچھ سجھائی نہیں دیتا  ابو  آپ ہی بتائیں،آخر میں کیا کروں کہ میرا دل مطمئن ہو جائے  ابو اپنے حساس بیٹے کی باتیں سن کر بہت متاثر ہوئے اور کہا اچھا تو یہ بات ہے  آپ کے خیالات قابلِ قدر ہیں  واقعی جو انسان اپنے بزرگوں سے محبت اور ان کی قدر کرتا ہے،دنیا اور آخرت میں ضرور سرخرو ہوتا ہے،مگر ایسے بھی بدقسمت لوگ ہیں جو اپنے بزرگوں کی عزت کرنے کے بجائے انھیں بوجھ سمجھتے ہوئے انھیں گھر سے بے گھر کر دیتے ہیں  ایسے افراد کی دیکھ بھال کے لئے کئی ادارے قائم ہیں  آپ چاہیں تو ایسے ہی کسی ادارے میں رضاکارانہ طور پر کام کر سکتے ہیں  وہاں ایک نہیں کئی بزرگ ہوں گے جنہیں آپ دادا ابو کہہ کر پکار سکیں گے اور جن کی خدمت کرکے آپ ڈھیر ساری دعائیں لے سکیں گے  عاشر فوراً بول پڑا ابو  آپ مجھے ایسے ہی کسی ادارے میں لے چلیں،تاکہ میں رضاکار کے طور پر اپنا نام بھی لکھوا دوں  ابو نے اس کا ماتھا چومتے ہوئے کہا کیوں نہیں،بلکہ آپ چاہیں تو اپنے دوستوں کو بھی اس نیک کام میں شامل کر سکتے ہیں  یوں عاشر اور اس کے چند دوستوں نے بزرگ افراد کی دیکھ بھال کرنے والے ایک اولڈ ہوم میں شام کے وقت دو گھنٹے گزارنے شروع کر دیے  رفتہ رفتہ وہاں موجود بزرگوں سے ان کی قربت ہو گئی  جب وہ ان کے ساتھ مل کر حالاتِ حاضرہ پر گفتگو کرتا،ان کو دوائیں دیتا،ان کی الماریوں میں چیزوں کی ترتیب درست کرتا تو یہ بوڑھے لوگ اسے دل کی گہرائیوں سے دعائیں دیتے اور عاشر کو یوں محسوس ہوتا کہ اسے دنیا کی سب سے بڑی دولت مل گئی ہو  چند ہی سالوں میں پڑھائی مکمل ہو گئی اور عاشر نے ایک ماہر تعمیر کی حیثیت سے ایک بڑی کمپنی میں ملازمت شروع کر دی،مگر اولڈ ہوم سے اس کا تعلق برقرار رہا،وہ اب بھی چھٹی کے دن وہاں جاتا  اب اس نے وہاں اپنے خرچ پر دو تربیت یافتہ نرسوں اور کچھ وہیل چیئرز کا انتظام بھی کر دیا تھا،تاکہ وہاں موجود افراد کی بہتر دیکھ بھال ہو سکے  آفس میں اسے سب عاشر صاحب کہتے تھے  اولڈ ہوم میں آتے ہی عاشو بچہ بن جاتا اور اس کے چہرے پر بھی وہی بچوں کی سی معصومیت واپس آ جاتی  عاشر اپنے دادا ابو کا دل سے شکر گزار تھا،جن کی تربیت اور محبت نے اسے نیکی کے راستے پر چلنے کی ترغیب دی تھی  
شعاع قاسم  بچے گلی میں کرکٹ کھیل رہے تھے  عثمان نے زور دار شارٹ لگایا تو گیند انکل شاداب کے پورچ میں جا گری تھی  ارے  یہ کیا کر دیا تم نے  تمام بچے عثمان پر غصہ کرنے لگے  ارے بھائی  میں نے جان بوجھ کر تو ایسا نہیں کیا،اب میں خود پچھتا رہا ہوں  عثمان پشیمانی سے بولا  چلو  اب سب اپنے اپنے گھر چلتے ہیں،کیونکہ میرا خیال ہے کہ ہم میں سے کوئی بھی اتنا باہمت نہیں جو انکل شاداب سے اپنی گیند واپس مانگ سکے  حمزہ نے مایوسی سے کہا تو سبھی منہ لٹکا کر اپنے اپنے گھروں کی جانب روانہ ہو گئے  انکل شاداب محلے کے ایک اکھڑ مزاج آدمی تھے  عمر تقریباً ساٹھ پینسٹھ سال ہو گی  وہ اپنے گھر میں اکیلے رہتے تھے  شروع میں محلے کے کچھ افراد نے ان سے میل جول رکھنے کی کوشش کی،لیکن ان کی بدمزاجی اور نامناسب رویے سے تنگ آ کر انھیں ان کے حال پر چھوڑ دیا گیا  جاری ہے  شام کے وقت گلی میں کافی چہل پہل ہوتی تھی،لیکن شاداب انکل ایسی رونق و شور شرابے سے بے انتہا چڑتے تھے اور اگر کوئی گیند ان کے صحن میں آ گرتی تو بچوں کو بے بھاؤ کی سننا پڑتیں،لہٰذا اب کوئی بچہ ان کے گیٹ کے نزدیک پھٹکنے کی کوشش نہ کرتا  ایک دن شام کو سب بچے کرکٹ کھیلنے گلی میں اکھٹے تھے  انہوں نے آپس میں پیسے جمع کرکے نئی گیند خریدی تھی،لہٰذا سب کو خاص تاکید کی گئی کہ گیند کسی صورت میں شاداب انکل کے گھر میں نہ گرے،ورنہ جو ایسا شارٹ مارے گا وہی کل نئی گیند خرید کر لائے گا  کھیل شروع ہوا،ابتداء میں تو بچے احتیاط سے سنبھل سنبھل کر کھیلتے رہے،لیکن جوش میں آ کر ساری احتیاطیں بھول گئے اور دھڑا دھڑ چوکے چھکے لگانے لگے  اسامہ نے تیزی سے آتی ہوئی گیند پر ایسا چھکا مارا کہ وہ انکل شاداب کے پورچ میں لگے فانوس پر جا لگی اور ایک زور دار آواز کے ساتھ اس کے کچھ بلب اور شیشے ٹوٹ گئے  تمام بچوں کا حال بُرا ہو گیا  سب ہی بھاگ کر اِدھر اُدھر چھپ گئے  جب کافی دیر گزرنے کے بعد بھی انکل کے چیخنے چلانے کی آواز نہ آئی تو بچوں نے یہی سمجھا کہ وہ گھر پہ موجود نہیں ہیں  اب وہ جب بھی گھر واپس آتے تو اپنے پورچ میں موجود ٹوٹے فانوس کے ٹکڑوں اور گیند سے ساری بات سمجھ جاتے اور پھر بچوں کی شامت یقینی ہوتی  چنانچہ گیند کو وہاں سے ہٹانا نہایت ضروری تھا  فیصلہ یہ ہوا کہ اسامہ ہی گیٹ پر چڑھ کر اندر سے گیند لائے گا  اس نے ڈرتے ڈرتے ہامی بھری اور گیٹ پر لگی گرل کی مدد سے اوپر چڑھنے لگا  اوپر پہنچ کر اس نے کپکپاتی ٹانگوں سے اندر کی جانب چھلانگ لگا دی  گیند سامنے موجود کمرے کے دروازے کے پاس ہی پڑی تھی  وہ جونہی گیند کی جانب بڑھا،اس کی نظر کمرے کے اندر پڑی  خوف کی ایک لہر اس کے جسم میں دوڑ گئی  انکل شاداب اوندھے منہ قالین پر بے ترتیب پڑے تھے  اسامہ نے اپنی ہمت جمع کرکے مین گیٹ کو اندر کی جانب سے کھولا اور باہر کھڑے بچوں کو سارا ماجرا سنا ڈالا  کچھ بچے ہمت کرکے آگے بڑھے اور انکل کو ہلانے جلانے کی کوشش کی،لیکن ان میں کوئی حرکت نہ ہوئی  چند بچے جلدی سے اپنے گھروں کی جانب بھاگے،تاکہ کسی بڑے کو اس صورتِ حال سے آگاہ کیا جا سکے  جلد ہی محلے کے کچھ افراد نے فوری ایمبولینس بلوا کر انکل کو ہسپتال پہنچایا  ڈاکٹر نے معائنہ کرنے پر بتایا کہ ان کا بلڈ پریشر خطرناک حد تک کم ہو جانے کے باعث وہ بے ہوش ہو گئے ہیں اور اگر مزید تاخیر ہو جاتی تو ان کی جان کو خطرہ ہو سکتا تھا  بہرحال ڈاکٹروں کے فوری علاج کے بعد انکل کو ہوش آ گیا  قریب کھڑے محلے کے ایک صاحب نے انھیں تمام تفصیل سے آگاہ کیا اور فانوس کے نقصان سے آگاہ کیا اور بچوں کے ہاتھوں ان کے فانوس کے نقصان پر معافی مانگی  شاداب انکل ساری بات سن کر رو پڑے اور تمام محلے داروں سے اپنے سابقہ رویے پر معذرت چاہی اور ان کی زندگی بچانے پر بچوں بڑوں کا بے حد شکریہ ادا کیا  رات تک انکل کو ہسپتال سے ڈسچارج کر دیا گیا  کچھ دن بعد بچوں کی دو ٹیموں کے درمیان کرکٹ میچ تھا  میچ آخری لمحات میں تھا  ایک بال پہ چھکا درکار تھا  سب کی نگاہیں بیٹنگ کرتے حمزہ پر تھیں  جس نے سامنے آتی گیند پر ایک زور دار شارٹ مارا اور گیند ایک بار پھر شاداب انکل کے پورچ میں جا گری،لیکن اب کسی بچے کو اس بات کا ڈر نہیں تھا  ان سب کی نظریں ایمپائر کی طرف تھیں جس نے مسکراتے ہوئے اپنے دونوں بازو اوپر آسمان کی طرف اُٹھا رکھے تھے  وہ ایمپائر بچوں کے ہر دل عزیز انکل شاداب تھے  
مریم شہزاد  احمد،عماد کی پھوپھی کا بیٹا تھا  دونوں میں بہت دوستی تھی  آج کل چھٹیوں کی وجہ سے احمد اپنی نانی کے گھر رہنے آیا ہوا تھا  جب عماد احمد کی نانی کو دادی کہتا تو وہ ٹھٹک جاتا،مگر آج تو احمد اور عماد میں بحث چھڑ گئی تھی  دونوں ابھی چھوٹے ہی تھے اور اسی وجہ سے شاید پریشان ہو گئے تھے  نہیں بھئی یہ دادی نہیں ہیں،نانی ہیں  احمد نے عماد سے کہا  ارے نہیں دادی ہیں  مجھے اچھی طرح معلوم ہے  عماد نے کہا  میں کہہ رہا ہوں نا کہ نانی ہیں،تو بس نانی ہیں  احمد نے فیصلہ سنا دیا  اور میں کہہ رہا ہوں کہ دادی ہیں،مجھے میری امی نے بتایا ہے اور نانی تو وہ ہیں جن کے گھر ہم ہر ہفتے کو جاتے ہیں  عماد نے کہا  جاری ہے  ارے بھئی،تم سمجھتے کیوں نہیں ہو  احمد کی سمجھ میں نہیں آ رہا تھا کہ عماد کو کیسے سمجھائے  اچھا ایسا کرتے ہیں نانی سے ہی پوچھ لیتے ہیں  احمد نے کہا  دادی سے  عماد کیوں اپنی بات سے پیچھے ہٹتا  نانی  دادی  دونوں ایک بار پھر اُلجھ پڑے  دونوں ان کے پاس گئے  وہ ایک کتاب پڑھ رہی تھیں  آپ ذرا عماد کو تو سمجھا دیں یہ آپ کو دادی کیوں کہتا ہے،آپ تو نانی ہیں نا  احمد نے اپنی بات پر زور دے کر کہا  جی نہیں آپ تو دادی ہیں  عماد بھی بضد تھا  نانی  جی نہیں،دادی  میں کہہ رہا ہوں ناں نانی  ارے،ارے کیا ہو گیا ہے،اس میں لڑنے کی کیا بات ہے  آپ بتائیں نانی  احمد نے نانی پر زور دے کر کہا  وہ دونوں کی بات سن کر مسکرا دیں آپ دونوں بالکل ٹھیک کہہ رہے ہیں،میں احمد کی نانی ہوں اور عماد کی دادی ہوں  یہ کیا بات ہوئی  احمد نے کہا  اور آپ نانی کیسے ہو سکتی ہیں،نانی کے گھر تو ہم ہفتے کو جاتے ہیں اور آپ کو میں دادی کہتا ہوں تو اس کا مطلب آپ دادی ہیں  بس  عماد بھی بول اُٹھا  دیکھو میں تم کو سمجھاتی ہوں،ابو کی جو امی ہوتی ہیں وہ بچوں کی دادی ہوتی ہیں اور امی کی جو امی ہوتی ہیں وہ بچوں کی نانی ہوتی ہیں  انھوں نے سادہ طریقے سے بات سمجھائی  مگر ہم جہاں رہتے ہیں،وہاں تو ہماری امی اور ابو دونوں کی امی ہیں،وہ دونوں ہی ان کو امی کہتے ہیں میں بھی ان کو بڑی امی کہتا ہوں،ہمارے گھر تو کوئی دادی نہیں ہیں  احمد کیوں کہ اپنی دادی کو بڑی امی ہی کہتا تھا اس لئے اس کی سمجھ میں ہی نہیں آیا  وہ جو آپ کے گھر میں بڑی امی ہیں نا وہ دراصل آپ کی دادی ہیں اور وہ آپ کے ابو کی امی ہیں اور میں آپ کی امی کی امی ہوں،اس لئے آپ کی نانی ہوں  نانی نے احمد کو سمجھایا  آپ عماد کی امی ہیں یا ابو کی  احمد نے پھر پوچھا  میں عماد کے ابو کی امی ہوں،اس لئے اس کی دادی ہوں اور جیسے تم ہر جمعہ کو یہاں آتے ہو تو یہ تمہاری نانی کا گھر ہے اور جہاں عماد ہفتے کو جاتے ہیں وہ ان کی نانی کا گھر ہے  اب بات سمجھ میں آئی  انھوں نے دونوں کی طرف دیکھ کر پوچھا  اچھا،ٹھیک ہے مطلب آپ دادی بھی ہیں اور نانی بھی،لیکن نانی ایک بات تو بتائیں،اگر ہم بچے نانی کو دادی اور دادی کو نانی کہہ بھی دیں تو کوئی حرج تو نہیں ہے،ہے نا  احمد نے کہا تو عماد نے بھی اس کی ہاں میں ہاں ملائی اور دادی کی طرف سوالیہ نظروں سے دیکھا تو نانی دادی بس سر ہلا کر رہ گئیں  
حدیقہ حبیب،کراچی  فرحان ایک چھوٹے سے گاؤں میں رہتا تھا  وہ اخلاق کا بہت اچھا تھا  وہ جب بھی اپنے دوستوں کو دیکھتا تو ان سے جا کر سلام کرتا اور ان کی خیریت دریافت کرتا  ایک مرتبہ فرحان اپنے کندھوں پر بکری لے کر جا رہا تھا  اس کے دوست ایک درخت کی آڑ میں کھڑے تھے  انھوں نے فرحان کو دیکھا تو ان میں سے ایک دوست نے فرحان کو آواز لگائی،لیکن اس نے آواز سن کر کوئی توجہ نہیں دی  ایک دوست نے کہا کہ چلو ہم فرحان کا تعاقب کرتے ہیں کہ وہ کہاں جا رہا ہے  تینوں فرحان کا پیچھا کرنے لگے  ان کی سمجھ میں نہیں آ رہا تھا کہ فرحان کہاں جا رہا ہے  اب تو گاؤں کا راستہ بھی ختم ہو گیا تھا،پھر ان تینوں نے دیکھا کہ فرحان ایک شخص کے قریب جا کر رک گیا  وہ شخص بہت زیادہ غریب لگ رہا تھا  جاری ہے  ایسا لگ رہا تھا کہ اس شخص نے کئی دنوں سے کچھ نہیں کھایا ہے  فرحان نے اپنی گردن سے وہ بکری اُتاری اور اس شخص کو دے دی  وہ انسان بہت خوش ہوا اور فرحان کو دعائیں دیتا ہوا چلا گیا  فرحان کے تینوں دوست حیران ہو گئے اور سوچنے لگے کہ وہ کون تھا  بعد میں فرحان سے پوچھا تھا اس نے بتایا کہ وہ شخص خود بھی اور اس کے بیوی بچے بھی کئی دن سے بھوکے تھے  میں نے سوچا،اس کی مدد کرنی چاہیے  میں نے اپنی بکری اس کو دے دی،تاکہ وہ بکری کا دودھ نکال کر پیے اور باقی دودھ بیچ کر پیسے کمائے  دوستوں نے کہا کہ وہ بکری تو تم کو بہت پسند تھی اور تم اس کا بہت خیال رکھتے تھے  فرحان نے کہا کہ بکری تو پھر آ جائے گی،لیکن وہ لوگ بھوک سے پریشان تھے،بیمار ہو کر مر بھی سکتے تھے  فرحان کے دوست بہت متاثر ہوئے اور انھوں نے سوچا کہ ہم ایک فنڈ بناتے ہیں جس کے ذریعے ہم غریبوں اور مسکینوں کی مدد کیا کریں گے  فرحان کے سارے دوست اپنے جمع کیے ہوئے سارے پیسے لے آئے  اب ان کے گاؤں میں جو بھی غریب ہوتا وہ اس کے گھر میں راشن ڈلوا دیتے یا پھر غربت کی وجہ سے اسکول میں کسی بچے کی فیس نہیں بھری جا سکی ہو تو اس کی فیس بھر دیتے اور اسی طرح سب ناداروں کی مدد کرتے  جب گاؤں کے لوگوں نے بچوں کے اس اچھے کام کو دیکھا تو ان کے اس کام میں ان کا ساتھ دینے لگے اور وہ بھی اس میں پیسے ملانے لگے  اس طرح فرحان اور اس کے دوستوں کا ایک چھوٹا سا خدمت کرنے کا ادارہ قائم ہو گیا  
محمد فہیم عالم  میری حضور سے گزارش ہے کہ ان چوروں سے اس غلام کی جان چھڑوائی جائے اور ان کو قید خانے میں ڈال دیا جائے تاکہ یہ دوبارہ مجھ جیسے کسی اور قسمت کے ستائے ہوئے کو تنگ نہ کر سکیں  فقیر انتہائی عاجزی و انکساری سے بولا  یہ کہتے ہوئے اُس کی آنکھوں میں آنسو آ گئے تھے  اُس کی درد بھری باتیں سن کر دربار میں موجود لوگوں کے دل پسیج گئے تھے  کیوں بھئی کیا یہ فقیر سچ کہہ رہا ہے  بادشاہ سلامت نے سوالیہ نظروں سے نوجوانوں کی طرف دیکھا  نہیں عالی جاہ  یہ مکار و عیار بوڑھا جھوٹ بول رہا ہے  حضور  ہم دونوں بھائی ہیں  تلاش روزگار نے ہمیں وطن سے بے وطن کر دیا اور ہم روزی کمانے کے لئے آپ کے ملک میں آ گئے  جاری ہے  سلطان معظم  ہم قصاب کا کام کرتے ہیں  ہم نے اپنا خون پسینہ ایک کرکے یہ اشرفیاں جمع کی تھیں اور اب سات سالوں بعد اپنے وطن واپس جا رہے تھے کہ اچانک ہم نے اس فقیر کی عجیب و غریب صدا سنی  یہ کہہ رہا تھا کوئی ہے جو میرے ہاتھ پر تھوڑی دیر کے لئے چند اشرفیاں رکھ دے تاکہ میں بھی کچھ دیر دولت کے احساس کا مزہ چکھ سکوں  حضور  ہمیں اس پر ترس آ گیا اور ہم نے اشرفیاں اس کے ہاتھ پر رکھ دیں اور یہ ان پر قبضہ جما کر بیٹھ گیا  میری حضور سے التجا ہے کہ ہمارے ساتھ انصاف کیا جائے اور ہمیں ہماری اشرفیاں واپس دلوائی جائیں تاکہ ہم جلد از جلد اپنے وطن پہنچ سکیں  اتنا کہہ کر وہ نوجوان خاموش ہو گیا  وہ بڑا بھائی تھا  تمام معاملہ سن کر بادشاہ سلامت گہری سوچ میں پڑ گئے  وہ بہت ہی انصاف پسند اور عقل مند بادشاہ تھے لیکن یہ عجیب و غریب ان کی سمجھ میں نہیں آ رہا تھا  اچانک انہیں ایک خیال آیا  ایک برتن میں گرم پانی لایا جائے  اچانک دربار میں بادشاہ سلامت کی بارعب اور پُرجلال آواز گونجی  یہ سن کر دونوں بھائی تھرتھر کانپنے لگے  وہ سمجھے شاید بادشاہ سلامت کو فقیر کی بات پر یقین آ گیا ہے  اور وہ ان دونوں کو لٹیرے خیال کر کے سزا دے رہے ہیں  کچھ ہی دیر بعد خادم ایک بڑے سے برتن میں کھولتا ہوا گرم پانی لے آیا  فقیر  تمام اشرفیاں اس گرم پانی میں ڈال دو  بادشاہ سلامت بولے  فقیر نے حسرت سے ایک نظر بادشاہ سلامت کی طرف دیکھا اور اشرفیاں پانی میں ڈال دیں  دربار میں موجود تمام لوگ بھی تعجب سے بادشاہ سلامت کی طرف دیکھ رہے تھے کہ آخر وہ کرنا کیا چاہتے ہیں  بادشاہ سلامت اپنے تخت سے اُٹھے اور پانی کے برتن کے پاس آ گئے  کافی دیر وہ بغور پانی کو دیکھتے رہے  یہ فقیر جھوٹا اور مکار ہے  یہ اشرفیاں اس کی نہیں ہیں بلکہ ان دو اجنبی مسافروں کی ہیں  اس دھوکے باز فقیر کو لے جا کر قید میں ڈال دو  اور اشرفیاں ان دونوں بھائیوں کے حوالے کر دو  بادشاہ سلامت نے فیصلہ سناتے ہوئے کہا  سب لوگ ان کے اس فیصلے پر حیران تھے کہ آخر ان کو کیسے پتہ چلا  فقیر جھوٹا اور دونوں بھائی سچے ہیں  حضور  سلطان کا اقبال بلند ہو  اگر جان کی امان پاؤں تو کچھ عرض کروں آخر ایک درباری نے ہمت کی  امان دی جاتی ہے  کہو کیا کہنا چاہتے ہو  حضور  ابھی آپ نے جو فیصلہ فرمایا ہے  درست ہی فرمایا ہے  کیونکہ ہمیں معلوم ہے کہ آپ بہت ہی انصاف پسند ہیں ناانصافی تو آپ کر ہی نہیں سکتے  عالی جاہ  آپ کا یہ فیصلہ کچھ سمجھ میں نہیں آیا کہ آپ نے یہ فیصلہ کیسے کر لیا  درباری بولا  یہ فیصلہ میں نے نہیں دراصل گرم پانی نے کیا ہے  پانی نے  بھلا وہ کیسے  سب نے حسرت سے بادشاہ سلامت کی طرف دیکھا  جی ہاں  پانی نے  وہ اس طرح کہ ان دونوں بھائیوں کا کہنا تھا کہ یہ قصاب کا کام کرتے ہیں  گوشت کاٹتے بیچتے ہیں تو عام طور پر قصابوں کے ہاتھ سے گوشت کے ذرات اشرفیوں پر لگ جاتے ہیں جب میں نے اشرفیاں پانی میں ڈالیں تو گوشت کے ذرات گرم پانی کی وجہ سے الگ ہو کر اوپر تیرنے لگے  بس میں نے اندازہ لگا لیا کہ یہ بھکاری جھوٹ بول رہا ہے اور یہ دونوں بھائی سچے ہیں  بادشاہ سلامت بولتے چلے گئے جبکہ دربار میں موجود لوگ محبت و عقیدت سے اپنے عقل مند بادشاہ کو دیکھ رہے تھے اور اُن اجنبی مسافروں کے دلوں سے بادشاہ سلامت کے لئے دعائیں نکل رہی تھیں  
عائشہ اطہر  چند لڑکے گلی میں بیڈمنٹن کھیل رہے تھے اور دانی بیٹھا اپنی باری کا انتظار کر رہا تھا،مگر اس کی باری نہیں آ پا رہی تھی،حالانکہ ریکٹ بھی اس کا تھا  معظم عمر میں اس سے بڑا تھا  دانی کے ریکٹ سے کافی دیر سے کھیل رہا تھا،مگر وہ نہ تو ریکٹ دانی کو واپس کر رہا تھا اور نہ اس کو کھیلنے کا موقع دے رہا تھا  جب میں ہار جاؤں گا تو دے دوں گا  معظم نے کہا  معظم آہستہ کھیلو  نیا ریکٹ خریدا ہے  دانی نے اسے ٹوکا  معظم پر اس کی بات کا کوئی اثر نہیں ہوا  کچھ دیر بعد اچانک تڑخ کی آواز کے ساتھ ریکٹ ٹوٹ گیا  یہ تم نے کیا کیا  کل ہی تو خریدا تھا  دانی کی آنکھوں میں آنسو آ گئے  کل دوسرا لے آنا،پھر کھیلیں گے  جاری ہے  معظم لاپرواہی سے بولا  میں کیوں لاؤں  تم نے توڑا ہے  دانی نے جراح کی  اگر کھیلنا ہے تو لانا پڑے گا،ورنہ گھر میں بیٹھے رہنا  معظم کی دھمکی کے آگے دانی نے ہتھیار ڈال دیے  دانی تھوڑی دیر سوچتا رہا اور پھر اپنے گھر کے باہر بنے چھوٹے سے چبوترے پر خاموشی سے دونوں ہاتھ ٹھوڑی پر ٹکائے بیٹھ گیا  دانی  کیا ہوا  کیا سوچ رہے ہو  سامنے گھر میں رہنے والے شکیل بھائی کی آواز نے اس کو چونکا دیا  شکیل بھائی  میرے پاس ریکٹ نہیں ہے اور گلی کے بچے بغیر ریکٹ کے مجھے نہیں کھلائیں گے  کیوں،کیا یہ لوگ تمہیں اپنے ریکٹ سے نہیں کھیلنے دیتے  شکیل بھائی  یہ لوگ صرف اچھا کھیلنے والوں کو اہمیت دیتے ہیں  تو تم اچھا کھیلنا سیکھ لو  شکیل بھائی نے اسے مشورہ دیا  کیسے  محنت سے اور کیسے  شکیل بھائی نے سمجھایا میں تمہیں سکھاؤں گا،مگر محنت کرنی پڑے گی  یوں دانی میاں کی بیڈمنٹن ٹریننگ شروع ہوئی  یہ تو اب شکیل بھائی کے لئے بھی ایک مشن بن گیا تھا  امی بھی حیران تھیں کہ اب وہ کھیل سے واپسی پر اُداس اور پریشان نظر نہیں آتا تھا  اس کی آنکھوں میں خود اعتمادی بھی تھی  اس میں ایک بڑا ہاتھ شکیل بھائی کی رہنمائی اور حوصلہ افزائی کا تھا  اوہو،آج تو دانی صاحب آئے ہیں اور ریکٹ بھی ساتھ لائے ہیں  چلو تھوڑی دیر میں ان کی باری آ ہی جائے گی  معظم نے دانی کو آتے دیکھا تو طنزیہ انداز میں کہا  نہیں پہلے میری باری ہو گی  دانی کا انداز فیصلہ کن تھا  معظم کو یقین تھا کہ دانی کی باری مختصر ہو گی  اس نے ایک ناتجربے کار کھلاڑی ظفر کو آگے کیا  وہ سمجھتا تھا کہ دانی ہار جائے گا اور ریکٹ اسے مل جائے گا  دانی نے پہلا میچ جیتنے کے بعد چاروں طرف دیکھا  راحیل  تم چلے جاؤ،اس کو ہرا دو  پھر میں اور تم کھیلیں گے  معظم نے اپنے ایک اور دوست کو آگے بڑھایا  وہ ہنستے ہوئے آگے بڑھا  کھیل کے دوران اپنی پوری توجہ شٹل کاک کی طرف رکھنا  دانی کے کانوں میں شکیل بھائی کی آواز گونجی  راحیل کے ہارنے کے بعد معظم میدان میں آیا  معظم اپنی طرف سے نہایت تیز کھیل رہا تھا،مگر دانی بھی بہت چوکس تھا اور کسی صورت میں معظم کو حاوی ہونے نہیں دے رہا تھا  اس کی وجہ مسلسل مشق تھی  مشق کے بعد گراؤنڈ کی ناہموار زمین پر کھیلنا اس کو مشکل نہیں لگ رہا تھا  ایک لمبے میچ کے بعد دانی اس کو ہرانے میں کامیاب ہو گیا  معظم نے بے یقینی سے دانی کو اور پھر ریکٹ کو دیکھا  اس کو ابھی تک یقین نہیں آ رہا تھا کہ دانی اس کو ہرا سکتا ہے  ہر کوئی دانی کو شاباش دے رہا تھا اور کوئی مبارک باد  دانی  کمال کر دیا تم نے،مگر یہ ہوا کیسے  ظفر نے پوچھا  صرف محنت سے  دانی نے مسکراتے ہوئے سوچا  دانی  کل کھیلنے آؤ گے  راحیل نے پوچھا  پہلی مرتبہ دانی کو کسی نے کھیلنے کی دعوت دی تھی اور وہ بھی ریکٹ کے مطابلے کے بغیر  آؤں گا  اس نے کہا اور مسکراتے ہوئے گھر کو چل دیا  
افراح عمران،کراچی  بہت عرصے پہلے کی بات ہے،ایک شان دار محل میں ایک خوبصورت شہزادی رہتی تھی  شہزادی کے بڑے بڑے خوبصورت سرخ بال تھے  وہ گلاب کے پھولوں کو بہت پسند کرتی تھی  لہٰذا ہر کوئی اسے گلاب کی شہزادی کہتا تھا  ہر روز شام کے وقت شہزادی بالکونی میں جا کر تالی بجاتی  تالی کی آواز پر گانے والی ایک سنہری چڑیا اُڑ کر اس کے کندھوں پر بیٹھ جاتی  جب چڑیا پیاری سی آواز میں گانا شروع کرتی تو شہزادی بھی اس کے ساتھ گانے لگتی  رعایا ان کی خوبصورت آواز پر صبح ہونے تک سکون کی نیند سوتے رہتے  یہ سلسلہ یونہی چلتا رہا  ایک دن کسی چڑیل کو شہزادی کے خوبصورت بالوں کے بارے میں پتا چل گیا  نہ جانے کیا سوچ کر اس نے فیصلہ کر لیا کہ وہ شہزادی کے بالوں کو کالا کر دے گی  جاری ہے  چڑیل نے اپنی جادوئی چھڑی کو استعمال کرتے ہوئے ایک منتر پڑھا تو شہزادی کے بال سرخ سے کالے ہو گئے  اگلے روز جب شہزادی روز کی طرح بالکونی میں گئی اور چڑیا کے ساتھ خوبصورت آواز میں گانا شروع کیا،مگر اس بار لوگ جاگتے رہے  شہزادی کو معلوم ہوا تو وہ بہت پریشان ہوئی  اس نے چڑیا سے پوچھا کہ اسے کیا کرنا چاہیے  چڑیا کی بتائی ہوئی ترکیب پر عمل کرتے ہوئے اس نے گلاب کی پتیوں کو پانی میں ڈالا اور تھوڑی دیر بعد اس پانی سے اپنے بال دھوئے تو اس کے بال پہلے کی طرح سرخ اور خوبصورت ہو گئے اور روز کی طرح جب وہ شہزادی چڑیا کے ساتھ گانا گاتی تو رعایا میٹھی نیند سو جاتی  چڑیل کو اس بات کی خبر ہوئی تو اسے بہت غصہ آیا اور اس نے پھر وہ ہی منتر پڑھا،لیکن اس بار چڑیل نے ہر طرف سے گلاب کے پھول توڑ لیے تھے،تاکہ شہزادی اپنے بال پہلے جیسے سرخ نہ کر سکے  یوں شہزادی کے بال پھر سے کالے ہو گئے اور اس رات رعایا کی نیند پھر سے اُڑ گئی  شہزادی بالکونی میں کھڑی ہو کر رونے لگی کہ اب اس کے بال پہلے جیسے کبھی نہیں ہو سکتے اور یوں اس کے آنسو کا ایک قطرہ نیچے جا کر فرش پر گرا  ایک نوجوان جو وہاں سے گزر رہا تھا اس خوبصورت شہزادی کو بالکونی میں روتا دیکھ کر رُک گیا  اس کے پاس ایک صندوق تھا جس میں سے اس نے سرخ رنگ کا ایک بال نکالا اور اس کو آنسو کے قطرے پر رکھا جو شہزادی کی آنکھوں سے گرا تھا  دیکھتے ہی دیکھتے وہ سرخ رنگ کا بال گلاب کے پھول میں بدل گیا  شہزادی یہ دیکھ کر بہت حیران ہوئی اور اس نے جلدی سے اس گلاب کے پھول کو پانی میں ڈال کر اس سے اپنے بال دھوئے اور یوں اس چڑیل کا جادوئی اثر ختم ہو گیا  شہزادی کے بال پہلے کی طرح سرخ ہو گئے اور ہر طرف گلاب کے پھول کھل گئے  بادشاہ نے نوجوان سے جب پوچھا کہ اس کے پاس یہ بال کہاں سے آیا تو اس نے بتایا کہ شہزادی سے بچپن میں اس کی بہت دوستی تھی  ہم نے دوستی کو قائم رکھنے کے لئے ایک دوسرے کے بال توڑ کر اپنے پاس سنبھال کر رکھے تھے  پھر میں سفر پر چلا گیا تھا،کئی برسوں بعد اب واپس آیا ہوں  یہ سن کر بادشاہ خوش ہوا اور دونوں کی شادی کر دی  
محمد علیم نظامی  آصف اور وحید کی دوستی بہت پرانی اور پکی تھی  وہ ہر کام اکٹھے ہی کرتے تھے  ہوم ورک تو مل کر کرتے ہی تھے،کھانا بھی ایک ساتھ ہی کھاتے تھے  اُن دونوں کے گھر جو ساتھ ساتھ تھے  ایک دن آصف نے وحید سے اپنی دوستی کو آزمانے کی کوشش کی اور اُس سے کہا وہ دیکھو سورج نچلی سطح پر آیا ہوا ہے  اس پر اُس نے کہا کہ یہ تمہارا وہم ہے ورنہ ایسی کوئی بات نہیں  اللہ تعالیٰ نے سورج اور چاند کیلئے جو نظام بنائے ہیں،اُس میں کوئی تبدیلی نہیں آ سکتی  یہ سب اللہ کے حکم سے چلتے ہیں،تم اس طرف زیادہ توجہ نہ دو بلکہ اپنا دھیان اپنی تعلیم پر رکھو  ایک دن وحید سکول جاتے ہوئے راستے میں زمین پر گر پڑا  آس پاس کے لوگوں نے جب یہ دیکھا تو انہیں بہت افسوس ہوا اور انہوں نے اُسے ہسپتال پہنچایا،اس کی مرہم پٹی کرائی  جاری ہے  ڈاکٹر نے کہا کہ یہ کم از کم ایک ہفتہ تک مکمل آرام کرے نہ ہی کوئی کھیل کھیلے  وہ دو تین روز تک تو بستر علالت پر رہا پھر ایک دن جب آصف وحید کی عیادت کرنے اُس کے پاس آیا تو اُس نے آصف سے جھگڑنا شروع کر دیا  اگرچہ آصف وحید کی اس حرکت سے پریشان ہوا،تاہم اُس نے تحمل سے کام لیا  جب ہسپتال سے چھٹی کرکے وہ گھر پہنچا تو آصف نے وحید سے بڑے پیار سے پوچھا کہ بتاؤ اُس دن کیا بات ہوئی تھی کہ تم میرے ساتھ جھگڑا کرنے لگے تھے  تب وحید نے آصف کو ساری صورتحال بتا دی کہ وہ ہسپتال سے فارغ ہو کر باہر نکلا ہی تھا کہ ایک لڑکے نے اس کے سر پر اینٹ دے ماری جس سے وہ زخمی ہو گیا اور اس کا سر پھٹ گیا  اگر مقامی لوگ اُسے ہسپتال بروقت نہ لے جاتے تو پتہ نہیں کیا ہو جاتا  بہرحال میں نے تم سے جھگڑا کیا میں تم سے معافی مانگتا ہوں اور وعدہ کرتا ہوں کہ آئندہ ایسی حرکت کبھی نہیں کروں گا  
احمد عدنان طارق  آج معاذ کے پاس کرنے کو کچھ نہیں تھا  باہر بڑے زوروں سے بارش ہو رہی تھی اور ہر طرف کیچڑ اور سڑکوں پر پانی جمع ہو رہا تھا  وہ پریشان ہو کر بولا آج دوپہر تو بہت اُکتا دینے والی ہو گی  مجھے معلوم نہیں اتنا وقت کیسے گزر پائے گا،دوپہر تک تو شاید میری چیخیں نکل رہی ہوں گی  پھر وہ اپنے کمرے میں گیا اور نیم دلی سے کمرے کا جائزہ لیا کہ ہو سکتا ہے اُسے کوئی ایسا کھلونا مل جائے جس سے وہ پہلے نہ کھیلا ہو یا وہ کسی کھیل کا ڈبہ الماری میں رکھ کر بھول گیا ہو  لیکن ایسا ہو نہیں سکتا تھا  معاذ کو اپنے سب کھلونے زبانی یاد تھیں  اُس کے کھلونوں والے ڈبے ویسے بھی فرش پر بکھرے ہوئے تھے  پھر معاذ آہستہ سے بولا بہتر یہی ہے کہ میں ان بکھرے ہوئے کھلونوں کے ڈبوں کو صحیح کرکے الماری میں رکھ دوں  جاری ہے  پہلے تو تمام چیزیں ترتیب سے ڈبوں میں رکھتا ہوں  کئی کھلونوں کے تو بعض حصے گم ہو گئے ہیں ان کو بھی ڈھونڈتا ہوں  اُس نے تمام گمشدہ حصوں کو الماری میں سے تلاش کیا  بستر کے نیچے سے ڈھونڈا اور پھر اُنہیں جوڑ کر ترتیب سے ڈبوں میں رکھا اور ڈبے ترتیب سے الماری میں رکھ دیئے  پھر اپنی کتابیں ترتیب سے الماری میں رکھیں اور اپنے کپڑے کپڑوں والی الماری میں لٹکا دیئے  جب یہ سارے کام وہ مکمل کر چکا تو گھڑی پر وقت دیکھ کر حیران رہ گیا کہ اتنی جلدی وقت گزر گیا ہے  اُس نے خوشی سے نعرہ مارا  اُسے پہلی مرتبہ اندازہ ہوا تھا کہ کام کرنے سے وقت زیادہ جلدی گزر جاتا ہے،بجائے فارغ بیٹھنے کے  اُس نے فیصلہ کیا تھا کہ آئندہ کبھی بھی فارغ بیٹھنے کی بجائے وہ وقت کام کرکے گزارے گا  
روبینہ ناز  کراچی  ایک جنگل میں درخت پر بندروں کا خاندان آباد تھا  جن میں چھوٹے اور بڑے سب ہی بندر شامل تھے اور ہنسی خوشی زندگی گزار رہے تھے  کبھی کبھی چھوٹے بندر درختوں پر جھولتے بہت دور تک نکل جاتے تو ان کے والدین پریشان ہو جاتے اور اُنہیں سمجھاتے کہ سیر و تفریح ایک حد تک ہونی چاہئے ایسا نہ ہو گھر سے دور جا کر پریشانی کا سامنا کرنا پڑے  والدین کے سامنے تو ننھے بندر ایسے ہاں میں سر ہلاتے جیسے اُنہوں نے والدین کی باتوں کو گرو میں باندھ لیا ہو لیکن کچھ دیر بعد پھر اچھل کود کرتے ہوئے بہت دور نکل جاتے  ان ننھے بندروں میں ایک بہت شرارتی بھی تھا جو شرارتوں میں سب کا بادشاہ تھا،اس کا نام آنگلو تھا  آنگلو میاں ہر روز بندروں کو نئی شرارتوں پر اُکساتا وہ ہر بار نئی مصیبت میں پھنس جاتے لیکن وہ بھی آنگلو کے شاگرد بن چکے تھے اور اُس کی ہر بات مانتے تھے  جاری ہے  ایک دن بادشاہ شیر کے بیٹے شیرو کی شادی تھی اور جنگل کے سب جانور شادی میں گئے ہوئے تھے  ننھے بندروں کا گروپ شادی سے فرار ہو چکا تھا اب اُن کا رخ ساتھ والے جنگل کی طرف تھا  جہاں اُنہوں نے ڈھیروں کیلے کے درخت دیکھ رکھے تھے کچھ دیر بعد وہ ساتھ والے جنگل میں پہنچے اور کیلوں پر ٹوٹ پڑے  اچانک وہاں سے ایک سانپ کا گزر ہوا  سانپ نے ننھے بندروں کو دیکھا تو اُن کی جانب بڑھا  اس سے پہلے کہ سانپ اُن تک پہنچتا،انہوں نے اُسے دیکھ لیا اور وہ چھلانگیں لگاتے ہوئے اپنی جانیں بچانے کی کوشش کرنے لگے  جب وہ کافی دور نکل گئے تو اُنہوں نے دیکھا کہ سانپ ابھی تک اُن کا پیچھا کر رہا ہے  ننھے بندروں نے ہمت نہ ہاری اور بھاگتے رہے  جس کے نتیجے میں وہ اپنے جنگل تک پہنچ گئے اُس روز اُنہوں نے آئندہ آنگلو میاں کی باتیں ماننے سے توبہ کر لی اور خود آنگلو میاں نے بھی شرارتوں سے توبہ کر لی کیونکہ اب وہ جان چکا تھا کہ جو والدین کا کہنا نہیں مانتے،اُن کے ساتھ ایسا ہی ہوتا ہے  سب بندروں نے اپنی جانیں بچ جانے پر خدا کا شکر ادا کیا اور شیرو میاں کی شادی میں پہنچ گئے  
محمد فہیم عالم  کوئی ہے جو میرے ہاتھ پر تھوڑی دیر کے لئے چند اشرفیاں رکھ دے تاکہ میں بھی کچھ دیر کے لئے دولت کے احساس سے لطف اندوز ہو سکوں  یہ عجیب و غریب صدا سن کر وہ دونوں بھائی چونک اُٹھے  انہوں نے حیرت و تعجب سے اس کی طرف دیکھا  وہ راہ گزر کے کنارے بیٹھا اپنے دونوں ہاتھ پھیلائے بڑی پُرسوز آواز میں صدا لگا رہا تھا  اس کے لہجے میں زمانے بھر کی حسرت تھی  اس کی درد بھری آواز نے ان کے قدم جکڑ سے لئے تھے  انہوں نے اپنے گھوڑوں کی لگامیں کھینچ دیں  کیا خیال ہے بھائی  ایک نے دوسرے کی طرف سوالیہ نظروں سے دیکھا  آؤ یار  اس بے چارے فقیر کی یہ حسرت پوری کر ہی دیتے ہیں  یہ بھی کیا یاد کرے گا  دوسرا مسکراتے ہوئے بولا اور وہ دونوں اپنے گھوڑوں سے اتر کر فقیر کی طرف بڑھے  جاری ہے  یہ لو بابا  یہ اشرفیاں اپنے ہاتھ پر رکھ کر اپنی مسرت پوری کر لو  یہ کہہ کر ایک نے اپنی کمر سے بندھی ہوئی تھیلی کا منہ کھول کر سونے اور چاندی کے سکے فقیر کے ہاتھ پر اُلٹ دیئے  اللہ تمہیں خوش رکھے  اے پردیسی مسافرو  جس طرح تم نے میری حسرت اور خواہش کو پورا کیا  اللہ تعالیٰ تمہاری آسوں مرادوں کو پورا کرے  اشرفیاں دیکھ کر فقیر کی باچھیں کھل گئی تھیں  وہ بڑے اشتیاق اور محبت سے انہیں الٹ پلٹ کر دیکھ رہا تھا  لاؤ بابا  یہ اشرفیاں مجھے واپس کر دو  ہمیں ذرا جلدی ہے  ہم نے اپنے وطن لوٹنا ہے  ہمارا ابھی بہت سا سفر باقی ہے  جب کافی دیر تک وہ اشرفیوں کو یوں الٹ پلٹ کر دیکھتا رہا تو ایک نوجوان بولا  کیا کہا  یہ اشرفیاں میں تمہیں دے دوں  لو بھلا میں اپنی اشرفیاں تمہیں کیوں دوں  فقیر اشرفیوں کو اپنے چوغ میں چھپاتے ہوئے بولا  کیا  وہ دونوں چلا اُٹھے  اُن کو چلانے کی آواز سن کر بہت سے راہ گیر بھی رک کر ان کی طرف دیکھنے لگے  دماغ تو نہیں چل گیا آپ کا  یہ اشرفیاں ہماری ہیں  ہم نے آپ کی خواہش پر صرف چند منٹ کے لئے آپ کے ہاتھ پر رکھی تھیں  نوجوان زور زور سے چلاتے ہوئے بولا  او لوگو  دیکھو  یہ دونوں مجھ غریب فقیر کو لوٹ رہے ہیں  آ  ہ کیا زمانہ آ گیا  اب تو لوگ مجھ جیسے قسمت کے ستائے فقیروں کو بھی لوٹنے لگ گئے اور وہ بھی دن دیہاڑے  فقیر نے تو باقاعدہ شور مچانا شروع کر دیا  مکار،دھوکے باز فقیر  تجھے شرم نہیں آتی یوں جھوٹ بولتے ہوئے  دوسرا نوجوان غصے سے بولا  لوگو  مجھے بچاؤ  یہ اجنبی مسافر مجھ فقیر کو لوٹ رہے ہیں  فقیر زور زور سے دہائی دیتے ہوئے بولا  اُن کا یہ شور سن کر بہت سے لوگ جمع ہو گئے تھے  فقیر کی بس ایک ہی رٹ تھی کہ یہ اشرفیاں اس کی ہیں  اور یہ لوگ مجھے لوٹنا چاہ رہے تھے  جب کہ وہ دونوں اجنبی مسافر قسمیں کھا کھا کر لوگوں کو یقین دلا رہے تھے کہ یہ اشرفیاں ان کے خون پسینے کی کمائی ہے  لوگوں کے لئے فیصلہ کرنا مشکل تھا کہ کون سچا ہے اور کون جھوٹا  آخر ایک سیانے بزرگ بولے میری مانو تو ان تینوں کو بادشاہ سلامت کے پاس لے چلو  وہی صحیح فیصلہ کریں گے  ان بزرگ کی یہ رائے سبھی کو پسند آئی  کچھ ہی دیر بعد وہ سب لوگ بادشاہ سلامت کے دربار میں موجود تھے  یہ ملک تھا افغانستان  اس وقت افغانستان کے بادشاہ عبدالرحمن خان اول تھے  جس بزرگ کی رائے پر وہ آئے تھے وہ آگے بڑھے اور تمام معاملہ بادشاہ سلامت کے گوش گزار کر دیا  ہاں فقیر بابا  تمہارا کیا کہنا ہے  تمام بات سن کر بادشاہ سلامت نے فقیر سے پوچھا  حضور  یہ اشرفیاں میری ہیں  میں نے بھیک مانگ مانگ کر ان کو جمع کیا ہے اور اب یہ پردیسی اُچکے مجھ سے وہ میری جمع پونجی چھین لینا چاہتے ہیں  جاری ہے  
ریحانہ اعجاز  مما ہمیشہ صبح کے وقت دودھ گرم کرتیں اور نیناں کے اٹھنے سے پہلے فریج میں رکھ دیتی تھیں  جو سارا دن استعمال ہوتا اور دوسرے دن صبح تک موٹی موٹی بالائی بھی تیار ہو جاتی  نیناں کے لئے  آج دوپہر میں چند مہمانوں کی آمد پر کڑھا ہوا دودھ ختم ہو گیا تو مما نے فریج سے مزید دودھ نکال کر گرم کر لیا تاکہ صبح نیناں کو بالائی مل سکے سو کچھ دیر پہلے انہوں نے ہمیشہ کی طرح دودھ گرم کرکے چولہے سے اتار کر سلیب پر رکھ کر جالی سے ڈھانپ دیا تاکہ ٹھنڈا ہو جانے پر فریج میں رکھا جا سکے  ایک نظر ہوم ورک کرتی نیناں پر ڈالی اور لاؤنج میں استری اسٹینڈ پر کپڑے استری کرنے میں مصروف ہو گئیں  نیناں کو حسب معمول بالائی کھانے کا شوق چر آیا تو مما کو مصروف دیکھ کر چپکے سے کچن میں چلی آئی  جاری ہے  فریج کا جائزہ لیا،دودھ کی پتیلی غائب تھی اِدھر اُدھر جائزہ لیا تو پتیلی سلیب پر نظر آ گئی  اسٹول رکھا  پتیلی سے جالی اتاری اور اپنی انگلیاں گرم دودھ میں ڈال کر بالائی حاصل کرنا چاہی لیکن  منہ سے چیخ نکل گئی  شکر کہ اسٹول سے نیچے نہیں گری بس اپنے ہاتھ کو پکڑ کر زور سے چلائی  مما  نیناں کی زور دار چیخ پر کپڑے پریس کرتی مما جلدی سے استری اسٹینڈ پر ٹکائی اور آواز کی سمت دوڑیں  آواز کچن سے آئی تھی  نیناں کچن میں چولہے کے سامنے اسٹول پر کھڑی زار و قطار رو رہی تھی  اوہ میری لاڈو  کیا ہوا میری جان  مما نے نیناں کی طرف بڑھتے ہوئے کہا اور اُسے اٹھا کر سینے سے لگا لیا  مما کی نظر چولہے کے سائیڈ سلیب پر پڑی دودھ کی پتیلی کو دیکھا جس پر ڈھکی گئی جالی ایک طرف پڑی تھی  وہ آناً فاناً سارا ماجرا سمجھ گئیں  مما نے دیکھا نیناں کی انگلیاں سرخ ہو رہی تھیں  انہوں نے جلدی سے اُس کا ہاتھ ٹھنڈے پانی سے دھلایا اور اس پر فوری طور پر اسکن آئنمنٹ مرہم کا لیپ کر ڈالا  دودھ کی پتیلی کو جالی سے ڈھکا اور نیناں کو سینے سے لگائے اندرونی کمرے کی جانب بڑھ گئیں  نیناں کو بیڈ پر لٹایا جو سسکیاں بھر رہی تھی  یہ کیا کر ڈالا میری جان  مما نے نیناں کے بال سنوارتے ہوئے اسے پیار کیا تو نیناں کا ضبط جیسے ختم ہو گیا  وہ زور زور سے رونے لگی  مما بھی گھبرا گئیں  مما،میں،میں بالائی کھانے لگی تھی لیکن میری انگلیاں جل گئیں مما مجھے درد ہو رہا ہے  نیناں نے روتے ہوئے کہا تو مما کا بھی دل بھر آیا  اسی لئے کہتے ہیں بیٹا کہ جب مما،پاپا کسی کام سے منع کریں وہ نہیں کرنا چاہئے  سوری مما،اب میں کبھی ایسا نہیں کروں گی  بالائی کی شوقین نیناں اس واقعے سے ایسا ڈری کہ اُس دن کے بعد اُس نے مما کو بتائے بنا،چوری چھپے بالائی کھانے سے توبہ کر لی  اب جب بھی اُس کا دل بالائی کھانے کو کرتا وہ مما کے فارغ ہونے کا انتظار کرتی  پھر ان سے پیالے میں بالائی ڈالوا کر چمچ سے مزے لے کر کھاتی  نیناں جان چکی تھی کہ اچھے بچے بڑوں کا کہنا مانتے ہیں اور جو نہیں مانتے وہ تکلیف اُٹھاتے ہیں  اب نیناں بڑی ہو چکی ہے اور اُس کا چھوٹا بھائی علی بھی اُس کی بالائی کھانے کی عادت و شوق سے اچھی طرح واقف ہو چکا ہے  تبھی ایک دن علی نے مما سے کہا  مما مجھے پتہ ہے نیناں آپی اتنی گوری کیوں ہیں  اچھا ہمیں بھی بتاؤ بھلا کیوں ہیں  مما نے اشتیاق سے کہا تو نیناں آپی بھی علی کی طرف متوجہ ہو گئی وہ اس لئے کہ یہ بچپن سے بالائی کھاتی ہیں چمچ بھر بھر کر اور اسی بالائی کی طرح گوری ہو گئی ہیں  علی کی بات پر مما اور نیناں کا مشترکہ قہقہہ گونجھ اٹھا تو علی کا موڈ آف ہو گیا کہ اس کا مذاق اُڑایا جا رہا ہے  
ریحانہ اعجاز  چار سالہ نیناں کو ہمیشہ سے ہی بالائی بہت پسند تھی  بازار کی نہیں بلکہ گھر میں تازہ دودھ بوائل ہونے کے بعد مما اس پر سے جو موٹی موٹی بالائی اُتارتیں وہ نیناں کو بہت بھاتی تھی  ناشتے کی میز پر مکھن،جیم،ڈبل روٹی،انڈے سب موجود ہوتا لیکن ننھی نیناں کو بس بریڈ اور بلائی چاہیے ہوتی  بریڈ پر ڈھیر ساری بالائی لگا کر کھانا نیناں کو بہت اچھا لگتا تھا  اس کے علاوہ بھی دن میں کئی بار مما کے منع کرنے کے بعد بھی جب موقع ملتا نیناں فریج کھول کر دودھ کی دیگچی سے بالائی کبھی کبھی چمچ اور زیادہ تر انگلیوں سے ہی نکال کے کھا لیتی  اور اپنے اس کارنامے پر پھولی نہ سماتی  مما نے کئی بار بتایا  بیٹا بری بات ہے اس طرح نہیں کھاتے  آپ کو جب بالائی کھانی ہو مجھے بتاؤ میں پیالے میں نکال دوں گی  جاری ہے  تب نیناں اوکے مما کہہ دیتی  مما اسے کئی بار پیالے میں بالائی نکال کر چمچ سے کھلا چکی تھیں لیکن  نیناں کو جو مزہ انگلی سے نکال کے بالائی کھانے میں اور انگلیاں چاٹنے میں آتا تھا اس کی بات ہی کچھ اور تھی  دودھ کی پتیلی فریج کی اوپری جالی پر ہوتی تو نیناں چھوٹا سا اسٹول رکھ کر یہ کام انجام دے لیتی  آج بھی مما کچن میں داخل ہوئیں تو فریج کے ادھ کھلے دروازے میں نیناں سر اندر گھسائے اپنے کام میں مشغول تھی  نیناں مما نے اُس کی کمر پر ہلکے سے ایک دھپ رسید کی  نیناں ہڑبڑا کر سیدھی ہوئی تو اُس کے ہاتھ میں تھاما ہوا پتیلی کا ڈھکن نیچے گر پڑا  بیٹا جی  آپ نے باز نہیں آنا  کتنی بار آپ سے کہا ہے جب بالائی کھانی ہو مجھے بتاؤ  لیکن مجال ہے جو آپ کو اثر ہو جائے  مما نے غصے سے بولتے ہوئے جھک کر ڈھکن اُٹھایا پتیلی ڈھک کر فریج بند کیا  اسٹول کو اس کی جگہ پر رکھا  اس ساری کارروائی کے دوران نیناں اپنی انگلیاں چاٹنے میں مگن تھی  مما نے ایک نظر اُسے دیکھا اور اُس کا غصہ جھاگ کی مانند بیٹھ گیا  ننھی نیناں خوبصورت فرل کے سفید فراک میں ملبوس،پھولی پھولی گالوں کے ساتھ بے نیازی سے انگلیاں چاٹتے ہوئے انتہا کی معصوم لگ رہی تھی  انہیں اس پر بے اختیار پیار آ گیا  شام میں،مما نے نیناں کے پاپا کو اُس کی ساری کارروائی بتاتے ہوئے کہا  مجھے ڈر لگتا ہے،میں کہیں اِدھر اُدھر کام میں لگی ہوئی ہوں اور یہ فریج سے کچھ اپنے اوپر گرا کر اپنا نقصان ہی نہ کروا لے  اوہو بیگم  اس میں اتنا پریشان ہونے والی کیا بات ہے  آپ فریج کو لاک کر دیا کرو  پاپا نے لاپروائی سے کہا  میں نے یہ بھی کیا اور جس دن فریج لاک تھا اس دن مجھے زیادہ ڈر لگا یہ زور زور سے فریج کا دروازہ کھینچ رہی تھی لیکن فریج لاک ہونے کی بنا پر کھل نہیں رہا تھا  آپ کو پتہ ہے فریج کی چوکی ان بیلنس ہے  کئی بار آپ نے بھی کوشش کی ہے لیکن وہ جوں کی توں ہی رہتی ہے  گتے سے میں نے بیلنس برابر کیا ہوا ہے  اب کھینچا تانی میں فریج ہی نہ سر پر آ پڑے  بس اسی وجہ سے میں نے دوبارہ کبھی فریج لاک نہیں کیا  تب پاپا نے گود میں بیٹھی نیناں کو پیار کرتے ہوئے مخاطب کیا  بیٹا جی  آپ کی شکایتیں بڑھتی جا رہی ہیں  آپ کیوں مما کو تنگ کرتی ہیں  اچھے بچے مما کو بالکل تنگ نہیں کرتے پھر آپ کیوں مما کو تنگ کرتی ہیں  پاپا جانی میں نے کب تنگ کیا مما کو  آپ کو پتہ ہے مما مجھے تنگ کرتی ہیں  ساختہ پیار آ گیا  ارے  مما آپ کو بھلا کیوں تنگ کریں گی  وہ تو آپ کا بہت خیال رکھتی ہیں  پاپا نے نیناں کے ماتھے پر بوسہ دیتے ہوئے کہا  مجھے خود سے بالائی نہیں کھانے دیتیں  اور جب میرا دل کرتا ہے تب مما کام کر رہی ہوتی ہیں تب میں خود ہی کھا لیتی ہوں تو مما غصہ کرتی ہیں  نیناں کے گال کشمیری سیب کے مشابہ لگ رہے تھے  اچھا چلو،اب جب آپ کا دل چاہے بالائی کھانے کے لئے تب آپ مما کو بول دینا  مما سب کام چھوڑ کر آپ کو بالائی دے دیں گی  مما نے نیناں کو اپنی گود میں منتقل کرتے ہوئے کہا تو نیناں نے اوکے مما جانی کہتے ہوئے مما کے دونوں گال چٹاخ چٹاخ چوم ڈالے  جاری ہے  
مونٹی درختوں کی دور تک پھیلی ہوئی جڑوں کے درمیان کھدائی کر رہا تھا کہ اچانک اس کی کدال کسی چیز سے ٹکرائی  کچھ دیر بعد ایک چھوٹا سا کالے رنگ کا صندوق نمودار ہوا  خزانہ  جس کا وہ ہمیشہ سے خواب دیکھتا آیا تھا  مونٹی کو چیچک کا مرض تھا  اس کے چہرے پر تو دانے کم تھے،لیکن اس کی شرٹ کے نیچے بہت زیادہ تھے  دانوں میں بہت زیادہ خارش ہو رہی تھی  کالا صندوق اچھا خاصا میلا تھا اور اس کے قبضوں پر زنگ لگا ہوا تھا  صندوق کے اندر چار بہت خوبصورت اور بڑے بڑے سنگِ مرمر کے ٹکڑے تھے جن میں مختلف رنگوں کی لکیریں تھیں  اس میں ایک لکڑی سے بنا ہوا بھالو تھا اور ایک چھوٹی سی چھری جس کا دستہ شاید چاندی کا بنا ہوا تھا  اور سب سے آخر میں ایک ہار تھا  ہار میں ہرے نیلے پتھر ایک پرانی،لیکن نازک زنجیر میں پروئے ہوئے تھے  جاری ہے  خزانہ،خزانہ  وہ چلاتے ہوئے پورے گھر میں دوڑتا رہا اور پھر کچن کی طرف بھاگا،جہاں اس کے والدین چائے پی رہے تھے  ارے،یہ کیا ہے  اس کے والد نے صندوق اس کے ہاتھ سے لیتے ہوئے کہا اور تجسس سے اسے کھولنے لگے  جب انھیں ہار نظر آیا اور مونٹی نے انھیں پوری بات بتا دی  اگر اس ہار کا مسئلہ نہ ہوتا تو ہمیں پریشان ہونے کی ضرورت نہیں تھی  آخر انھوں نے کہا  میرا خیال ہے کہ یہ اچھا خاصا قیمتی ہے  مجھے لگتا ہے کہ یہ فیروزہ پتھر کا ہار ہے  فیروزہ چاندی کی چین میں ہے،لیکن آخر یہ وہاں پہنچا کیسے  اگر ہم جاسوس ہوتے مونٹی نے کہنا شروع کیا تو اس ہار کے مالک کا پتا لگا سکتے تھے  ہم ان لوگوں سے پوچھتے جو ہم سے پہلے اس گھر میں رہتے تھے  مونٹی کے والد اچانک ہنسے یہ موبائل فون کس لئے ہے مونٹی  میں مسٹر ڈیوس سے رابطہ کرتا ہوں  ہم نے انہی سے یہ گھر خریدا تھا  شاید وہ ہمیں کچھ بتا سکیں  اس کے والد نے فون پر بات کرنے کے بعد کہا وہ کہہ رہے ہیں انھوں نے جس خاندان سے یہ گھر خریدا تھا،ان کی صرف بیٹیاں ہی تھیں  لیکن یہ تو لڑکوں کا خزانہ ہے  مونٹی نے کہا سوائے ہار کے  مسٹر ڈیوس نے یہ گھر کسی مس ڈنبر سے خریدا تھا اور اب وہ انتقال کر چکی ہیں  لیکن ان کی بہنیں تو زندہ ہیں  مونٹی کی والدہ نے کہا ان میں سے ایک مسز کیسلی ہیں جو بیکری میں کام کرتی ہیں  وہ شاید ہمیں کچھ بتا سکیں  وہ کل کام پر آئیں گی  اب فون کرنے کی باری تمہاری ہے  مونٹی کے والد نے اپنی بیگم کو موبائل فون پکڑواتے ہوئے کہا ویسے بھی تم ان مسز کیسلی کو جانتی ہو  مونٹی کی والدہ ان سے رابطہ کرکے بات کرنے لگیں  مسز کیسلی کی آواز بہت تیز تھی اور مونٹی نہایت آسانی سے ان کی آواز سن سکتا تھا  فیروزے کے پتھروں کا ہار  اوہ،نہیں نہیں،ایسا تو کچھ بھی نہیں تھا  نہیں  میں نہیں جانتی  ہم وہاں بچپن سے رہ رہے تھے،آپ مسٹر ملز،ہوراتیو ملز سے معلوم کریں تو شاید کچھ معلوم ہو سکے  بشرطیکہ وہ زندہ ہوں  میرے والد سے پہلے وہ اسی گھر میں رہتے تھے  مونٹی کے والد نے اس سے کہا اب فون کرنے کی باری تمہاری ہے  تمہارا جاسوسی کا سارا کام ہم کیوں کریں  دیکھو یہ رہا ملز صاحب کا نمبر  مونٹی نے مضبوطی سے موبائل فون پکڑا اور نمبر ملایا  کچھ دیر تک ٹوں ٹوں گھنٹی بجتی رہی پھر ایک بوڑھی آواز اس کے کانوں سے ٹکرائی ہیلو  کیا مسٹر ہوراتیو ملز بات کر رہے ہیں  مونٹی نے پوچھا  جی ہاں  سرسراتی ہوئی آواز میں کہا گیا  مونٹی نے انھیں بتایا کہ وہ کون ہے اور کہاں رہتا ہے اور یہ کہ اسے ایک دفن شدہ چیز باغ سے ملی ہے،اس لئے وہ ان لوگوں کو ڈھونڈ رہا ہے جو ان سے پہلے اس گھر میں رہتے تھے  کس قسم کی چیز  مسٹر ملز نے پوچھا  یہ ایک چیز ہے جو میں نے باغ میں کھود کر نکالی ہے  مونٹی نے احتیاط سے کہا  یقینا  مسٹر ملز نے کہا  مجھے جو ایک چھوٹا سا لوہے کا صندوق ملا ہے،اس میں سنگِ مرمر کے ٹکڑے ہیں  اور ایک چھوٹی چھری بھی  مونٹی بولا  اور ایک فیروزے کا ہار بھی  مسٹر ملز نے تیزی سے کہا میں ابھی وہاں پہنچ رہا ہوں  میرا خیال کہ آپ کو یہاں نہیں آنا چاہیے  مونٹی نے اُداسی سے کہا اس وقت تک نہیں جب تک آپ کو چیچک نہ ہو چکی ہو  موبائل پر ایک عجیب سی آواز سنائی دی  یوں محسوس ہوتا تھا کہ گویا مسٹر ملز ہنس رہے ہیں  مجھے چیچک نکل چکی ہے  وہ بولے لیکن اس کے بارے میں میں تمہیں اس وقت بتاؤں گا جب میں تم سے ملوں گا  میں بس آ ہی رہا ہوں  مسٹر ہوراتیو ملز ایک پرانی،لیکن صاف ستھری،چمک دار گاڑی میں آئے تھے  مسٹر ملز بھی اپنی گاڑی کی طرح بوڑھے،لیکن پُروقار شخصیت کے مالک تھے  انھوں نے مونٹی کے والدین کو مسکرا کر دیکھا اور مونٹی سے ہاتھ ملایا کیا تم ہی مسٹر مونٹی فورسٹ ہو  انھوں نے پوچھا  مونٹی نے سر ہلایا  وہ بہت پُرجوش تھا  صندوق میز پر رکھا ہوا تھا  مسٹر ملز نے جیب سے عینک نکالی اور صاف کرنے کے بعد لگائی اور صندوق کو غور سے دیکھنے لگے  وہ اپنے کمزور اور بوڑھے ہاتھوں سے اسے چھوتے ہوئے بولے ہاں،یہ وہ ہی صندوق ہے  انھوں نے چھوٹا سا چاقو اُٹھایا کبھی یہ میرا تھا  مجھے لگتا ہے کہ یہ ایک دلچسپ کہانی ہے  مونٹی کی والدہ نے کہا میں آپ کے لئے چائے لاتی ہوں  پھر آپ آرام سے بیٹھ کر ہمیں مونٹی کے اس خزانے کے بارے میں بتائیے گا  مسٹر ملز کرسی پر بیٹھ گئے  جب چائے کا کپ ان کے سامنے رکھ دیا تو انھوں نے اپنی کہانی سنانا شروع کی  یہ گھر میرے والد نے تعمیر کروایا تھا  اس وقت ارد گرد کوئی اور گھر نہ تھا بس ایک ہمارا گھر تھا جو جنگل اور کھیتوں کے درمیان بنا ہوا تھا  جہاں اب گیراج ہے،وہاں اس وقت ایک بڑا درخت ہوا کرتا تھا اور ایک بڑا سا باغ جو دور تک پھیلا ہوا تھا  میں اور میرے بھائی اس درخت پر خوب کھیلا کرتے تھے  ہمارا پسندیدہ کھیل تھا،قذاق بننا  ہم اس درخت کی شاخوں پر بندروں کی طرح اُچھلتے رہتے تھے  ہم تین بھائی تھے  تھامس،ریگنالڈ،اور میں  ایک دن سب سے بڑے بھائی تھامس نے کہا کہ وہ ایک خزانہ دفنائے گا اور ہم دونوں چھوٹے بھائیوں کو اسے تلاش کرنا ہو گا  ہم تینوں نے اس خزانے میں ایک ایک چیز رکھی،لیکن ہمارا خزانہ پھر بھی خالی خالی لگ رہا تھا،تب تھامس نے ایک بہت بے وقوفانہ حرکت کی  وہ چپکے سے امی کے کمرے میں گیا اور ان کا ایک ہار اُٹھا کر لے آیا  وہ واقعی اصلی خزانہ لگ رہا تھا  پھر تھامس جا کر یہ صندوق چھپا آیا،لیکن جیسا کہ تم دیکھ سکتے ہو ہم اس خزانے کو تلاش نہیں کر پائے  لیکن تھامس کو تو یاد ہو گا کہ اس نے خزانہ کہاں چھپایا ہے  مونٹی نے اُلجھتے ہوئے کہا اگر آپ اور ریگنالڈ اسے نہیں بھی ڈھونڈ پائے تو بھی تھامس جانتا تھا کہ وہ کہاں ہے  یہی تو اصل بات ہے  مسٹر ملز نیس نے مزے سے کہا  تھامس یاد نہیں رکھ پایا  ہم نے بڑے درخت پر چڑھتے ہوئے ڈھونڈنے کی ابتداء کی  ہم نے سوچا کہ شاید اس نے خزانہ یہاں چھپایا ہو  تھامس بھی ہمارے ساتھ درخت پر بیٹھا تھا اچانک وہ پھسل کر اونچے درخت سے نیچے گر پڑا  اس کے دماغ پر شدید چوٹ آئی  ہم سب ایک دو دن تک اس کے لئے بہت پریشان رہے،لیکن پھر اس کی طبیعت بہتر ہونا شروع ہو گئی  پر ایک پریشانی ہوئی وہ یہ تھی کہ وہ اس حادثہ کے بعد وہ کوئی ایک بات بھی یاد نہیں رکھ پایا  اسی لئے ہم میں سے کوئی نہیں جانتا تھا کہ خزانہ کہاں ہے  یہ باڑ کے نیچے بانس کے پودوں کے درمیان دبا ہوا تھا  مونٹی نے بتایا  اوہ اچھا  مسٹر ملز نے سر ہلاتے ہوئے کہا یہ بانس اسی وقت لگائے گئے تھے اور تمہیں یہ بھی ذہن میں رکھنا چاہیے کہ اس وقت ڈھونڈنے کے لئے جگہ بھی اچھی خاصی وسیع تھی  اگر تم بُرا نہ مانو تو میں یہ ہار اپنی پوتی کے لئے لے جانا چاہوں گا،لیکن میں چاہتا ہوں کہ باقی خزانہ تم اپنے پاس رکھو مونٹی  یہ بہت قیمتی خزانہ تو نہیں،لیکن یہ بہت پرانا ہے اور یادگار ہے  مونٹی نے ایک لمبی سانس لی میرا خیال ہے کہ یہ ایک نہایت شان دار خزانہ ہے اور بہت خاص بھی ہے  یہ ایک ایسا خزانہ ہے،جسے بہت سالوں پہلے کچھ لڑکوں نے چھپایا تھا  اگر آج مجھے کبھی کوئی خزانہ یوں دفنانا پڑے تو وہ بھی اسی قسم کا ہو گا  اس نے مڑ کر پہلے اپنے والدین کو اور پھر مسٹر ملز کو دیکھا  اور یہ بھی کتنی دکھ کی بات ہے کہ اس وقت جب مجھے چیچک نکلی ہوئی ہے  مسٹر ملز،میں ڈرتا ہوں کہ یہ کہیں آپ کو نہ لگ جائے  مسٹر ملز مسکرائے اور بولے مجھے چیچک کے جراثیم نہیں لگیں گے  دراصل  جب انھوں نے بولنا جاری کیا تو عینک کے پیچھے ان کی آنکھیں چمک رہی تھیں بات یہ ہے کہ تھامس،ریگنالڈ اور مجھے چیچک نکل چکی ہے  اسی لئے ہم تینوں اس دن گھر پر تھے،جب تھامس نے خزانہ دفنایا تھا  
تسنیم جعفری  بتاؤ مٹھو وہ جو سامنے درخت پر بیٹھا ہے وہ کبوتر ہے نا  جگنو نے مٹھو کی حمایت چاہی  نہیں مٹھو وہ فاختہ ہے نا  شمع جلدی سے بولی  یوں تو چھوٹی ہے بات بکری کی  دل کو لگتی ہے بات بکری کی  کیا کہا بدتمیز  تم نے مجھے بکری کہا  شمع غصے سے بولی اور جگنو ہنس ہنس کر دوہرا ہو گیا  کیا تم بھی عورت ذات کو کمتر سمجھتے ہو مٹھو  امی نے پوچھا جو ان کی بحث سن کر وہاں آ گئی تھیں  میں بھی مظلومی،نسواں سے ہوں غم ناک  نہیں ممکن مگر اس عقدہ مشکل کی کشو  تمہاری نظر میں بھی اس کا حل نہیں ہے کیا  امی نے پھر پوچھا  اس راز کو عورت کی بصیرت ہی کرے فاش  مجبور ہیں،معذور ہیں مردانِ خرد مند  اچھا تو تم خود کو مرد سمجھتے ہو  وہ بھی خرد مند  شمع نے حقارت سے مٹھو کو دیکھا  جاری ہے  میں نے نہیں  یہ شعر تو اقبال نے کہا ہے  مٹھو نے خود کو بچایا  امی اس سے پوچھیں اس نے مجھے بکری کیوں کہا  شمع اسی بات پر اڑی ہوئی تھی  میرا خیال تم نے جو یہ مغربی لباس پہن رکھا ہے یہ بُرا لگا ہے مٹھو کو  جگنو نے بات بنائی  بھئی مجھے جو لباس پسند آیا وہ میں نے خرید لیا اور پہن لیا  جا کر دکانداروں کو منع کرو کہ وہ ایسے مغربی لباس کیوں سجا کر رکھتے ہیں  شمع نے صفائی پیش کی  یورپ کی غلامی پہ رضامند ہوا تو  مجھ کو گلہ تجھ سے ہے یورپ سے نہیں ہے  یہ سن کر شمع کا غصہ دو آتشہ ہو گیا، اس جاہل طوطے سے بحث بے کار ہے،چلیں امی ہم اُدھر گھوم کر آئے  شمع اُٹھ کھڑی ہوئی اور وہ دونوں اُدھر کو چل پڑیں،آپا نے موقع غنیمت جان کر اپنی کتاب کھول لی اور پڑھنے لگیں  جگنو پارک کا چکر لگا کر آیا تو دیکھا مٹھو خاموش بیٹھا ہے  مٹھو اداس کیوں بیٹھے ہو  کون یاد آ رہا ہے  جگنو اس کے پاس بیٹھ گیا  آتا ہے یاد مجھ کو گزرا ہوا زمانہ  وہ باغ کی بہاریں وہ سب کا چہچہانا  آزادیاں کہاں وہ اب اپنے گھونسلے کی  اپنی خوشی سے آنا اپنی خوشی سے جانا  اچھا تو اپنے گھر کے لئے اداس ہو رہے ہو  جگنو بھی افسردگی سے بولا  آپا  او آپا ہم مٹھو کو آزاد نہ کر دیں،اسے اپنا گھر بہت یاد آ رہا ہے  اوہو  بے وقوف ایسا غضب نہ کرنا،اسے اپنے گھر کا کیا پتہ  اسے تو کسی نے انڈے سے نکلتے ہی پروفیسر صاحب کو دے دیا تھا،انہوں نے اسے بچوں کی طرح پالا ہے،دوسرے پرندوں کو دیکھ کر ویسے ہی ڈرامہ کر رہا ہے،اور اب تو اسے اُڑنا بھی نہیں آئے گا باہر نکالا تو مر جائے گا،بلی کے ہتھے چڑھ جائے گا یا کوے مار دیں گے  ہاں  اس کے اوٹ پٹانگ شعر سن کر تو ضرور ہی مار دیں گے  شمع نے بھی طنز کیا  اچھا بھئی  بہت گھوم لیا،بس اب چلنے کی تیاری کرو  ابو بولے  ہاں ویسے بھی اب گرمی بڑھ رہی ہے  امی بولیں تو سب اپنی اپنی چیزیں سمیٹنے لگے پروفیسر صاحب آئے ہیں  نوکر نے آ کر بتایا تو جگنو اُچھل کر کھڑا ہو گیا  ہیں  ایک ماہ اتنی جلدی گزر گیا  پندرہ دن میں ہی  نہیں بھئی ابھی پندرہ دن ہی ہوئے ہیں،لیکن میرا سیمینار جلدی ختم ہو گیا تھا اس لئے میں جلدی آ گیا  پروفیسر صاحب ہنستے ہوئے بولے  السلام علیکم سر کیسے ہیں آپ  جگنو نے جلدی سے آگے بڑھ کر پروفیسر صاحب سے ہاتھ ملا  یا  میں بالکل خیریت سے ہوں،یہ بتاؤ میرا مٹھو کیسا ہے  پتا پتا بوٹا بوٹا حال ہمارا جانے ہے  ارے  میرا مٹھو بیٹا مجھ سے ناراض ہے کیا  ایک کونے سے مٹھو کی آواز آئی تو پروفیسر صاحب اُٹھ کر وہاں چلے گئے لیکن یہ تو میر تقی میر کا شعر تھا  جگنو حیرت سے بولا  ہاں اسے تمام شعرا کا کلام یاد ہے لیکن عام طور پر اقبال کو ہی پسند کرتا ہے اور انہیں کے شعر پڑھتا ہے  پروفیسر صاحب بولے  کمال ہے  اسے تمام شعرا کا کلام یاد ہے  ہمیں تو صرف اقبال کے اشعار سن کر حیرت ہوتی تھی  اچھا تو اب میں اسے لے جاؤں  پروفیسر صاحب نے پوچھا  جی ہاں آپ کی چیز ہے شوق سے لے جائیے  جگنو بولا، ویسے پروفیسر صاحب میرا تو مشورہ ہے کہ آپ ایسے بہت سے مٹھو رکھیے اور ہر طالب علم کو ایک ایک بانٹ دیں،ایسا طوطا تو ہر گھر میں ہونا چاہیے  مجھے تو بہت شرمندگی ہے کہ جن شعرا کا کلام ہم طالب علموں کو ازبر ہونا چاہیے وہ ایک طوطے کو یاد ہے،آپا ٹھیک ہم سے ناراض ہوتی ہیں  ہاں بیٹا  ہم اقبال جیسے عظیم شعرا اور ان کے کلام کو بھول گئے ہیں اسی لئے ہم اپنی مذہبی اور سماجی اقدار کو بھی بھول گئے ہیں اور مغرب کے دلدادہ ہو گئے ہیں  آپ جیسے بچے خوش قسمت ہیں جو صحیح وقت پر اپنی غلطی کو محسوس کر لیں اور اس سے جان چھڑا لیں  اچھا وعدہ کرو کہ تم مٹھو سے کلام اقبال یاد کر لو گے تو میں اسے تمہارے پاس چھوڑ جاؤں گا  ہیں پروفیسر صاحب  آپ واقعی بہت اچھے ہیں،آپ نے تو میرے منہ کی بات چھین لی،کیوں مٹھو سکھاؤ گے مجھے کلام اقبال  جگنو مٹھو کے پنجرے کے پاس جا کر خوشی سے بولا  جوانوں کو میری آہ سحر دے  پھر ان شاہیں بچوں کو بال و پردے  خدایا میری آرزو یہی ہے  میرا نورِ نصیرت عام کر دے  آج سے میں جگنو کا مٹھو ہوں  مٹھو بولا تو سب لوگ ہنسنے لگے  
آسیہ محمد عثمان  ہانیہ ہانیہ اپنے کھلونے سمیٹ کر رکھ دو کہاں گھوم رہی ہو  ہانیہ یہ کیا کیا سارا پانی گرا دیا  ہانیہ اب یہ کیا کیا سالن میں ہاتھ کیوں ڈالا  ہانیہ تم تو سو رہی تھی باہر کب گئیں  ہانیہ اب اگر موبائل کو ہاتھ لگایا تو میں ناراض ہو جاؤں گی  ہانیہ ہانیہ اور بس ہانیہ پورے گھر میں نازیہ اپنی تین سالہ پیاری سی بیٹی کی شرارتیں اور اس کی پھیلائی چیزوں کو سمیٹی رہتی ہانیہ بہت ہی پیاری اور اچھی بچی تھی مگر شرارتیں بہت کرتی تھی نازیہ دن بھر اس کا خیال رکھتی اس کے پیچھے پیچھے رہتی کہ کہیں کوئی نقصان نہ پہنچا لے خود کو  ابھی نازیہ گھر کی صفائی کرکے چائے کا کپ ہاتھ میں لے کر بیٹھی ہی تھی کہ صحن میں کچھ گرنے کی آواز آئی  نازیہ دوڑ کر صحن میں گئی  جاری ہے  ہانیہ میڈم نے وائپر اُٹھایا ہوا تھا اور ساتھ ہی بالٹی سے پانی نکال نکال کر صحن میں پھیلا رہی تھی  نازیہ نے جھٹ سے ہانیہ کو گود میں اُٹھا لیا اور پیار سے کہا،دادی اماں  میں نے صفائی کر لی ہے اب آپ کس خوشی میں بارش کر رہی ہیں  ایسے ہی ایک دن نازیہ مٹر پلاؤ دسترخوان پر رکھ کر سلاد اور رائتہ لینے باورچی خانے تک گئی تھی  واپس آ کر دیکھا تو ہانیہ میڈم نے پلاؤ میں گلاس بھر کر پانی ڈالا ہوا تھا جیسے کھچڑی بنائی ہو نازیہ نے گہری سانس لی اور غصہ ہضم کر گئی  ایک دن تو حد ہی ہو گئی ہانیہ میڈم نے باتھ روم میں خود کو بند کر لیا کچھ دیر تو ٹھیک رہا مگر جب ماں کی یاد آئی تو ہانیہ نے رونا شروع کر دیا  اب نازیہ باتھ روم کے باہر کھڑی رو رہی تھی اور ہانیہ اندر  تھوڑی دیر بعد ہانیہ کے بابا اسد بھی آ گئے  اسد نے ہانیہ کو باتوں میں لگایا اور کہا جیسا بابا کریں آپ بھی ویسا ہی کریں  اسد نے پہلے دروازہ بجایا کھولو ہانیہ  ہانیہ نے بھی دوسری طرف سے دروازہ بچایا دروازہ کھولو ہانیہ  اسد خوش ہو گیا کام بن گیا  اسد نے پھر کہا  میں کنڈی کھولتا ہوں ہانیہ نے بھی یہی الفاظ دھرائے  اسد نے کنڈی کو آگے پیچھے کیا اور کہا میں نے کنڈی کھول دی  ہانیہ نے جب یہی عمل دھرایا تو واقعی کنڈی کھل گئی  یوں نازیہ کی جان میں جان آئی  ہانیہ کی شرارتیں خاندان بھر میں مشہور تھیں  ان ہی شرارتوں کی وجہ سے ہانیہ سب کی لاڈلی تھی  آج ہانیہ کی چھوٹی پھوپھو کی رخصتی تھی گھر میں شادی کا ماحول تھا سب تیاریوں میں مصروف تھے ہانیہ کو بھی گلابی فراک گلابی پمپی اور رنگ برنگ کلیپس سے بالوں کو سجایا ہوا تھا  نازیہ نے بھی خوب تیاری کی ہوئی تھی اب وہ ہانیہ کو مہمانوں کے سپرد کرکے خود ذرا میک اپ کرنے چلی گئی  ہانیہ بھی مزے سے اپنے ماموں اور چچاؤں کے ساتھ گھوم رہی تھی  بارات بھی آ گئی تھی مہمانوں کا استقبال نازیہ نے خوب دل سے کیا  اب نکاح شروع ہوا تو نازیہ کو یاد آیا کہ ہانیہ کو بھی لے آؤں کب سے میں نے دیکھا بھی نہیں  نازیہ نے دوپٹہ سر پر لیا اور اسد کو آواز دی  ہانیہ کو مجھے دے دیں وہ کب سے باہر ہے  اسد نے چاروں طرف نگاہ دوڑائی مگر ہانیہ تو کہیں بھی نہیں تھی  اسد نے کہا  دیکھو اندر ہی ہو گی  نازیہ نے کہا  نہیں وہ اپنے چاچو کے پاس تھی آپ پوچھیں ان ہی کے پاس ہو گی  اسد نے نازیہ کو اندر جانے کا کہا اور خود ہانیہ کو تلاش کرنے لگا  کچھ دیر بعد نکاح بھی ہو گیا اب رخصتی کی باری تھی اسد نے بہن کو محبت سے رخصت کیا  مگر ہانیہ اب تک لاپتہ تھی  جب سب مہمان جا چکے تو نازیہ نے اسد کی طرف دیکھا  ہانیہ کہاں ہے  اب اسد کا ضبط ٹوٹ چکا تھا رات کے بارہ بج رہے تھے ننھی پری ہانیہ کا کچھ پتہ نہیں تھا پورا گھر دیکھ لیا محلے میں بھی پوچھا مگر کچھ پتہ نہیں چلا  نازیہ کا تو رو رو کر بُرا حال ہو رہا تھا وہ خود کو ذمہ دار ٹھہرا رہی تھی کاش میں نے اسے اکیلا چھوڑا ہی نہیں ہوتا بُرے بُرے خیالات اس کے ذہن میں آتے اور اس کے رونکٹے کھڑے ہو جاتے کہیں یہ اغواکاروں کا تو کام نہیں کسی نے پکڑ تو نہیں لیا  کہیں بے حوش تو نہیں کر دیا ہانیہ رو رہی ہو گی  اسی درد اور اذیت میں رات کے دو بج گئے  اسد نے بائیک کی چابی اُٹھائی اور کہا میں تھانے جا رہا ہو ایف آئی آر کروانے  بس اب چاروں طرف اندھیرا چھا رہا تھا  نازیہ جائے نماز پر بیٹھی پھوٹ پھوٹ کر رو رہی تھی  تب ہی ٹیبل کے نیچے سے ننھی سی آواز آئی مما مما  ہانیہ آنکھوں کو مسلتی ہوئی ماں کی گود میں بیٹھ گئی  اس وقت اکثر ہانیہ بھوک سے جاگ جاتی تھی  مما نانا تھاؤں گی  اس آواز نے گھر والوں کے چہرے چمکا دیئے سب زور سے ہنسنے لگے اسد نے ہانیہ کو گود میں اُٹھا لیا  میڈم آپ کی آج کی شرارت نے تو ہماری جان ہی نکال دی تھی کوئی ٹیبل کے نیچے بھی سوتا ہے کیا  نازیہ نے شکر کا سجدہ کیا  اور سوچنے لگی جن ماؤں کے بچے سچ میں گم ہو جاتے ہیں یا اغوا ہوتے ہیں ان ماؤں پر کیا قیامت ٹوٹتی ہو گی  اللہ سب کے بچوں کی حفاظت کرے  آمین  
ریاض احمد جسٹس  علی کے گھر کے قریب ایک بہت بڑا بازار تھا  بازار میں ہر قسم کا سامان فروخت ہوتا تھا  اس بازار میں ایک بہت پرانی نئی سائیکلوں کی اسلم چاچا کی دکان تھی  دکاندار کے پاس ہر عمر کے بچوں کی مختلف رنگوں کی سائیکلیں موجود تھیں  علی اور اُس کے ساتھی دوست سکول سے آتے اور جاتے وقت اسلم چاچا کی دکان پر پڑی سائیکلوں کو حسرتوں بھری نظروں سے دیکھ کر جاتے  علی اپنے دوستوں سے کہتا درمیان والی اورنج رنگ کی سائیکل کو میں نے اپنے لئے پسند کیا ہے  پھر دوسرا دوست علی کی بات سُن کر جواب دیتے ہوئے کہتا کہ بلیو رنگ کی سائیکل کو میں نے اپنے لئے پسند کیا ہے  پھر تیسرا دوست بولتا ہے اگر کسی طرح ہم سائیکلوں کو پسند کرتے رہے تو سکول کا وقت گزر جائے گا  جاری ہے  جو سائیکل علی نے اپنے لئے پسند کی ہوئی تھی وہ ان سب سائیکلوں سے زیادہ قیمتی تھی  اُسے علی کے ماں باپ خریدنے کی طاقت نہیں رکھتے تھے  یوں کچھ دن گزرنے کے بعد علی کے ابا نے علی سے سوال کیا کیا بات ہے تم روزانہ سکول سے دیر سے گھر آتے ہو  علی ابا کی بات سن کر خاموش ہو گیا کچھ دیر بعد علی نے کہا آپ نے مجھ سے وعدہ کیا تھا کہ جب میں پانچویں جماعت میں اول پوزیشن لوں گا تو آپ مجھے نئی سائیکل خرید کر دیں گے  علی کے ابا اُس کی بات سُن کر خاموش ہو گئے  کیونکہ وہ اس قیمت کی سائیکل خرید کر نہیں دے سکتے تھے  علی ابا کی طرف دیکھ کر بولا  کیا ہوا آپ نے خود ہی کہا تھا کہ جب میں پانچویں جماعت میں اول آؤں گا تو آپ مجھے سائیکل لے دیں گے  ابا نے بیٹے کی بات سُن کر جواب دیتے ہوئے کہا  ابھی تو تمہیں جماعت میں اول پوزیشن لیے ہوئے کچھ دن ہی گزرے ہیں  کچھ دن مزید انتظار کرو،میں تمہیں تمہاری پسند کی سائیکل ضرور لے کر دوں گا مگر تم اسی طرح شوق سے کامیابی سے آگے بڑھتے جاؤ میں آج ہی تمہارے دادا جان کو خط لکھ دوں گا  بس دو چار دنوں میں خط کا جواب اور پیسے بھی آجائیں گے  علی ابا کی بات سُن کر کہنے لگا  یوں تو بہت دن لگ جائیں گے  ابا نے علی کو تسلی دیتے ہوئے کہا  اس میں پریشان ہونے والی کون سی بات ہے  تمہارے دادا جان نے کبھی تمہاری فرمائش سے انکار کیا ہے  علی مسکراتے ہوئے اپنے کمرے میں جا کر بیگ سے کتابیں نکال کر پڑھنے لگا  ابا جان نے بیٹے کو پڑھتے ہوئے دیکھ کر کہا  بیٹا اسی طرح شوق سے پڑھتے جاؤ اور آگے بڑھتے جاؤ  یوں کچھ دن گزرنے کے بعد علی کی والدہ نے باتوں باتوں میں علی کے ابا سے سوال کر دیا کہ  علی روزانہ صبح سکول جانے سے پہلے سائیکل لے کر دینے کی ضد کرتا ہے میں اُسے کب تک یوں جھوٹی تسلیاں دیتی رہوں گی  علی کی والدہ کی بات سن کر علی کے ابا نے جواب دیا  بیگم آپ کی ہر بات ٹھیک ہے مگر آپ تو اچھی طرح جانتی ہیں ملکی حالات سے بخوبی واقف ہیں اور گھر کا نظام چلنا کتنا مشکل ہے پہلے تو کسی فیکٹری یا کارخانے میں کام ملتا ہی نہیں ہے اگر کام مل بھی جائے تو وقت پر تنخواہ نہیں ملتی  تنخواہ لینے کا وقت آئے تو فیکٹری کے مالکان بجلی اور ٹیکس کی باتیں کرکے ملکی نظام میں خامیاں نکالنے لگتے ہیں  غریب کرے تو کرے کیا مگر بیگم تم فکر مت کرو میں نے چند روز پہلے علی کے دادا کو علی کی فرمائش کا خط لکھا ہے بس ایک دو دن میں خط کا جواب آ جائے گا  علی کے دادا نے آج تک علی کی چھوٹی سے چھوٹی اور بڑی سے بڑی فرمائش پوری کی ہے  یوں باتوں کا سلسلہ جاری تھا کہ اچانک ڈور بیل بجنے لگی ساتھ ہی کسی نے بلند آواز میں کہا پوسٹ مین  پوسٹ مین کا نام سنتے ہی علی کے ابا اور والدہ کے چہرے پر مسکراہٹ پھیل گئی اور علی کے ابا بولے میں نے کہا تھا کہ علی کے دادا کا آج کل میں جواب آجائے گا  علی کی والدہ جب خط لے کر اندر آئی تو علی کے ابا کہنے لگے اب تم جلدی سے خط پڑھ کر سنا دو  علی کی والدہ نے خط کھول کر پڑھنا شروع کیا تو دونوں کے چہرے پر مسکراہٹ آگئی  دعا سلام کے بعد دادا جان نے ملکی حالات کا ذکر کرتے ہوئے بیان کیا  بیٹا  اس وقت کی ملکی صورتحال سے تم اچھی طرح واقف ہو بلکہ سبھی لوگ واقف ہیں کیونکہ سیلاب کی تباہ کاریوں نے کھڑی فصلوں کا تو نقصان کیا تھا مال مویشی بھی چلے گئے اور تمہارا چھوٹا بھائی بھی لوگوں کو بچاتے ہوئے پانی کے ریلے میں بہہ گیا ہے  خط پڑھ کر دونوں کی آنکھوں میں آنسو آ گئے اس طرح کچھ دن گزر گئے مگر دادا جان گاؤں سے شہر نہیں آئے  ایک دن علی نے سکول سے لوٹتے ہوئے اورنج رنگ کی سائیکل جو پسند کی تھی کوئی دوسرا لڑکا چلا رہا تھا  اُسے یہ دیکھ کر بہت دکھ ہوا مگر اب کیا ہو سکتا تھا  علی اسلم چاچا کے پاس جا کر شکوہ کرنے لگا  اسلم چاچا آپ نے بہت اچھا کیا جو آپ نے میری پسند کی سائیکل کو فروخت کر دیا  مجھے آپ سے کوئی شکایت نہیں کیونکہ میرے ابا کے پاس اتنی قیمتی سائیکل مجھے خرید کر دینے کی طاقت نہیں تھی  اسلم چاچا علی کی بات سُن کر آنکھیں تر ہو گئیں  علی روتے ہوئے سکول بیگ سے دادا جان کا خط نکال کر اسلم چاچا کے حوالے کرکے چلا گیا  علی کے جانے کے بعد اسلم چاچا نے علی کا دیا ہوا خط پڑھا اور دل میں احساس ہوا کہ میری وجہ سے گلی محلے کے نجانے کتنے ہی بچوں کے دل کو دکھ پہنچا ہو گا  یوں اسلم چاچا نے گلی محلے کے ہر بچے کو خوش کرنے کے لئے ہر لڑکے کو ایک ہفتے کے لئے فری سائیکل چلانے کی اجازت دے دی  یوں گلی محلے کا ہر بچہ فری سائیکل چلا کر اپنا شوق پورا کرنے لگا  اسلم چاچا نے کہا بچے کھلونوں سے کھیلتے ہوئے اچھے لگتے ہیں  آج کے بچے کل کا روشن مستقبل ہیں  اسلم چاچا بچوں کی ضد کے آگے ہار گئے  
ایمان جاوید  سورج غروب ہوئے کچھ ہی دیر ہوئی تھی  افق پر نارنجی روشنی ابھی باقی تھی  آبادی سے دور خشک ہوتے تالاب میں مینڈک ٹرٹرا رہے تھے  جھینگر بھی وقفے وقفے سے اپنا راگ الاپتے اور چپ کر جاتے جیسے رات کے لئے اپنے آلات چیک کر رہے ہوں  قریب ہی ایک سوکھے درخت کی شاخ پر ایک بلبل اداس بیٹھا تھا  وہ نہ تو ہل جل رہا تھا نہ کچھ بول رہا تھا،ایسا لگتا تھا کہ جیسے چہچہانا بھول گیا ہو،اس کی آنکھوں میں اداسی تیر رہی تھی  تھوڑی دیر ہی گزری تھی کہ دور ایک جگنو اُڑتا نظر آیا  بلبل پر نظر پڑتے ہی وہ سیدھا اس کے پاس چلا آیا اور پُرجوش لہجے میں بولا، پیارے بلبل  مجھے معلوم ہے تم کیوں اداس ہو،تمہیں اپنے گھر جانا ہے لیکن اندھیرا ہو گیا ہے،آؤ میں تمہیں چھوڑ دیتا ہوں  جاری ہے  ایک عرصے بعد آج مجھے نیکی کمانے کا موقع مل رہا ہے،میں تمہاری مدد کے لئے حاضر ہوں  نہیں مجھے کہیں نہیں جانا،اس لئے کہ میرا گھر برباد ہو چکا ہے  تمہارے گھر کو کیا ہوا  جگنو نے حیرت سے پوچھا  جس درخت پر میرا گھونسلا تھا،اسے کاٹ دیا گیا ہے،بلکہ آس پاس کے سب درخت کٹ گئے ہیں  بلبل بھرائی ہوئی آواز میں بولا  ہاں،یہاں تو بہت سے درخت تھے لیکن اب ایک بھی نظر نہیں آ رہا،آخر درخت کیوں کاٹے گئے ہیں  جگنو نے اِدھر اُدھر دیکھتے ہوئے پوچھا  تمہیں وہ شاہراہ نظر آ رہی ہے ناں بس اس کو چوڑا کرنے کے لئے  بلبل نے کچھ دور سے گزرتی سڑک کی طرف اشارہ کیا  اوہ  اب میری سمجھ میں آیا لیکن دوسری طرف اتنی زمین بھی کوئی دینے پر تیار نہیں تھا،لہٰذا حکومت نے ان تمام پرانے پیڑوں کو کاٹ ڈالا جو گزرنے والوں کو سایہ فراہم کرتے تھے اور ہزاروں پرندوں اس پر بسیرا کرتے تھے  بلبل نے کہا  جگنو نے افسوس سے گردن ہلائی اور بولا، انسان زمین کا دشمن بن گیا ہے  وہ دن بدن اس کو برباد کر رہا ہے  جنگل کاٹے جا رہے ہیں،جس سے موسم بدل رہے ہیں اور جگہ جگہ تباہی آ رہی ہے  انسان کے ساتھ ساتھ جنگلی حیات کو بھی نقصان پہنچ رہا ہے لیکن اسے اس کا احساس ہی نہیں  بلبل نے آہ بھری اور بولا، میرے سب ساتھی یہ علاقہ چھوڑ کر چلے گئے ہیں کل میں بھی یہاں سے چلا جاؤں گا  دونوں خاموش ہو گئے اور افق پر اس بدلی کو تکنے لگے جس میں ابھی روشنی کی کچھ کرنیں باقی تھیں،پھر جگنو دھیرے سے بولا  حالات بہت خراب ہیں لیکن ہمیں ناامید نہیں ہونا چاہئے  انسانوں میں ابھی ایسے لوگ موجود ہیں،جنہیں اس تباہی کا احساس ہے اور وہ اسے روکنے کی کوشش کریں گے،خاص طور پر بچے،انہیں تو درخت اور پودے بہت اچھے لگتے ہیں  بلبل نے گردن ہلائی اور بولا، ہاں تم ٹھیک کہتے ہو،ہماری بقا انسانوں کی نئی نسل کے ہاتھوں میں ہے  دونوں خاموش ہو گئے  جب اندھیرا بڑھ گیا تو جگنو روشنی پھیلاتا ایک طرف اُڑ گیا اور بلبل نے اپنی چونچ پروں میں چھپا کر آنکھیں موند لیں  
تسنیم جعفری  کل اتوار ہے اور ہم سب پکنک پر جائیں گے  جگنو نے سکول سے آتے ہی اعلان کیا کون لے کر جائے گا تمہیں پکنک پر  آپا نے طنز کیا  ابو  اور کون  انہوں نے پچھلے ہفتے وعدہ کیا تھا کہ اگر پاکستان میچ جیت گیا تو ہمیں پکنک پر لے جائیں گے  امی جب رات کو ابو آجائیں تو انہیں یاد کرا دیجئے گا  کیا بکواس ہے یہ  پاکستان میچ جیت گیا تو ابو تم لوگوں کو پکنک پر لے کر جائیں گے  میں تو نہیں جاؤں گی دادی جان کے پاس رہوں گی  آپا غصے سے بولیں  مگر بیٹا میں تو صبح تمہارے چچا کی طرف جاؤں گی،تم چلی جانا پکنک پر  کبھی کبھار گھوم بھی لینا چاہئے،باغ کی سیر سے دماغ کھلتا ہے  جاری ہے  دادی جان نے مشورہ دیا  بالکل ٹھیک کہا دادی جان  انہیں بہت ضرورت ہے دماغ کھولنے کی،پتہ نہیں کب سے بند پڑا ہے،بھوت بنگلہ بن گیا ہے  جگنو ہنستے ہوئے بولا  تم اپنی چونچ بند رکھو ورنہ  آپا نے اسے مارنے کے لئے دادی جان کے نیچے سے کشن کھینچنے لگیں تو ساتھ ہی ان کی تسبیح بھی کھینچ کر ٹوٹ گئی  ارے  بیٹا یہ کیا کیا تم نے  غصے میں میری تسبیح ہی توڑ ڈالی  اتنا غصہ بھی ٹھیک نہیں ہوتا،بھائی تو مذاق کر رہا تھا  دادی جان تسبیح کے دانوں کو دیکھ کر تاسف سے بولیں  سوری دادی جان  یہ سب اس جگنو کا قصور ہے،اسے کیا ضرورت ہوتی ہے بلاوجہ مذاق کرنے کی  آپا جگنو کو کھا جانے والی نظروں سے دیکھتے ہوئے بولیں  ارے دادی جان میں ابھی ٹھیک کر دیتا ہوں، جگنو تابعداری سے بولا اور جلدی جلدی تسبیح کے دانے اکٹھے کرنے لگا، جاؤ شمع سوئی دھاگہ لے کو آؤ  ارے بیٹا رہنے دو،بہت مشکل ہے قالین پر دانے کہاں نظر آئیں گے  دادی فکر مندی سے بولیں  ارے دادی جان آپ فکر ہی نہ کریں،پرونا ایک ہی تسبیح میں ان بھکرے دانوں کو جو مشکل ہے تو اس مشکل کو آسان کرکے چھوڑوں گا  ارے بھائی  تم نے تو اقبال کا شعر پڑھ دیا،تمہیں کیسے یاد ہو گیا  شمع حیرت سے بولی  بھئی یہ سب تو مٹھو کی دوستی کا کرشمہ ہے کہ مجھے بھی اقبال کے اشعار سے دلچسپی ہو گئی  کیوں مٹھو بھیا  ذرہ نوازی ہے جگنو میاں  مٹھو شرماتے ہوئے بولا  اگلے دن صبح صبح سب تیار ہو کر تمام سازو سامان سمیت گاڑی میں آ بیٹھے  آگے امی ابو بیٹھے تھے،پیچھے جگنو اور شمع،درمیان میں مٹھو کا پنجرہ رکھا تھا  آپا بیٹھنے کے لئے آئیں تو ان کے لئے جگہ نہ تھی،انہیں بے حد غصہ آیا، یہ مٹھو یہاں کیا کر رہا ہے  کون لایا ہے  اسے نیچے اتارو اسی وقت  ارے ارے آپا  ذرا ادب سے بات کریں آخر آپ کے پروفیسر صاحب کا مٹھو ہے  تم اپنی بکواس بند کرو  میں کہاں بیٹھوں گی اب  آپا کو مزید غصہ آگیا  نہیں تیرا نشیمن قصرِ سلطانی کے گنبد پر  تو شاہیں ہے بسیرا کر پہاڑوں کی چٹانوں پر  مٹھو نے لقمہ دیا  او مٹھو  تم اپنی چونچ بند رکھو،تم پر بھی جگنو کا اثر ہو گیا ہے  مجھے اس کا پنجرہ دو میں اندر رکھ کر آتی ہوں  ارے آپا ناراض کیوں ہوتی ہو  میں اسے اُٹھا کر اپنی گود میں رکھ لیتا ہوں آپ یہاں بیٹھیں  جگنو بولا  صبح سویرے پارک میں پہنچ کر بہت مزہ آیا،سب سے زیادہ خوش مٹھو تھا  طرح طرح کے پرندے چہچہا رہے تھے اور مٹھو بھی انہیں دیکھ دیکھ کر سیٹیاں بجا رہا تھا اور ان کی نقلیں اتار رہا تھا  بھئی میں ذرا سستا لوں  ابو نے ہری ہری گھاس پر لیٹ کر آنکھیں بند کر لیں  کھول آنکھ زمیں دیکھ فلک دیکھ فضا دیکھ  مشرق سے ابھرتے ہوئے سورج کو ذرا دیکھ  مٹھو بولا  تو ہی دیکھ مٹھو  میں تو بہت تھکا ہوا ہوں  مٹھو کے اس بے وقت کے شعر پر ابو نے بے زاری سے کہا تو مٹھو انہیں چھوڑ کر پھولوں کی طرف متوجہ ہو گیا  واہ وا،پھول ہیں باغ میں یا پریاں قطار اندر قطار  اودے اودے،نیلے نیلے،پیلے پیلے پیرہن  اتنے میں جگنو اور شمع کے درمیان کسی بات پر بحث چھڑ گئی،وہ دونوں اپنی اپنی بات پر اڑے ہوئے تھے اور فیصلہ نہیں ہو پا رہا تھا  اچھا چلو مٹھو سے پوچھ لیتے ہیں  جگنو بولا  ہاں یہ ٹھیک ہے  شمع بھی متفق ہو گئی  جاری ہے  
احمد عدنان طارق  فیصل آباد  ایک دن تمام پرندے بیا کے گھونسلے میں آئے اور اُسے کہنے لگے کہ وہ اُنہیں بھی اپنے جیسا پیارا گھونسلہ بنانا سکھائے  بیا نے اُنہیں سکھانے کیلئے پہلے تھوڑی سی گیلی مٹی لی اور اُس کا جیسے ایک کیک سا بنا لیا جسے اندر سے اُس نے خالی رہنے دیا  ایک قلاع جو قریب ہی بیٹھا تھا بولا اچھا تو گھونسلہ اس طرح بناتے ہیں  وہ وہاں سے اُڑا اور جا کر اپنا گھونسلہ بنانے لگا اور آج تک تمام قلاع اسی طرح گھونسلے بناتے ہیں  پھر بیا نے کچھ تنکے لئے اور اُنہیں گیلی مٹی کے باہر لگا دیا  ابابیل نے دیکھا تو بولی اچھا تو گھونسلہ اس طرح بناتے ہیں یہ کہہ کر وہ اُڑی اور آج تک تمام ابابیل اسی طرح گھونسلے بناتے ہیں  جاری ہے  پھر اُس نے کچھ اور گیلی مٹی لی اور تنکوں پر ایک اور تہہ جما دی  میاں الو نے دیکھا تو بولے اچھا تو گھونسلہ یوں بنتا ہے یہ کہہ کر وہ اُڑے اور آج تک ہر الو اسی قسم کا گھونسلہ ہی بناتا ہے  بیا نے پھر کچھ اور تنکے لئے اور مٹی کے چاروں طرف لگا دیئے  اب اُڑنے کی باری چڑیا کی تھی  پھر اسی طرح گھونسلہ بنتے دیکھ کر مینا بھی اُڑ گئی اور اُسی طرح گھونسلہ بنانا شروع کر دیا  کسی پرندے نے انتظار نہیں کیا کہ گھونسلے کو مکمل ہوتا دیکھے  آخر فاختہ جو دیکھ بھی نہیں رہی تھی کہ بیا کس طرح گھونسلہ بنا رہا ہے بولنے لگی  دو لے لو  دو لے لو  بیا نے اس کی آواز سنی تو اس کے منہ میں ایک تنکا تھا،اُس نے وہ نیچے رکھا اور کہنے لگا  نہیں ایک ہی کافی ہے لیکن فاختہ بولتی رہی  دو لے لو  دو لے لو  بیا نے نگاہیں اوپر کرکے فاختہ کو دیکھا  تبھی اسے یہ بھی معلوم ہوا کہ سارے پرندے اُڑ گئے ہیں اور صرف فاختہ ہی وہاں ہے اور وہ بھی نہیں دیکھ رہی کہ اصل میں گھونسلہ کیسے بنتا ہے  بیا بہت ناراض ہوا اور کہنے لگا کہ اب وہ کسی کو گھونسلہ بنانا نہیں سکھائے گا  بس یہی وجہ ہے کہ آج تک تمام پرندے مختلف انداز میں گھونسلے بناتے ہیں  
احمد عدنان طارق  کہیں دور ایک لڑکا موسیٰ رہتا تھا  وہ لڑکا ہمیشہ اپنے سائے کا بہت خیال کیا کرتا تھا  موسیٰ ویسے بھی بہت ذمے دار لڑکا تھا جو اپنے جوتوں اور کپڑوں کے بٹنوں تک کا بہت خیال کرتا تھا،لیکن سب سے زیادہ خیال وہ اپنے سائے کا رکھتا تھا،کیونکہ اُسے معلوم تھا کہ اُس کا صرف ایک ہی سایہ ہے اور وہی ساری زندگی اس کے ساتھ رہے گا  وہ ہمیشہ چلتے وقت خیال رکھتا کہ اس کا سایہ زیادہ مٹی میں نہ چلے اور اگر وہ کسی ایسی جگہ سے گزرتا جہاں زیادہ مٹی ہوتی تو وہ وہاں سے تیزی سے گزر جاتا  موسیٰ اپنے سائے کا بہت خیال کرتا،پھر بھی ایک جادوگرنی کی نظروں میں آ گیا  ایک دن موسیٰ جب اسکول سے واپس گھر آ رہا تھا تو ایک جادوگرنی نے اسے راستے میں روک لیا  جاری ہے  وہ بولی میں تمہیں ہمیشہ سائے کا خیال رکھتے دیکھتی ہوں اور یہ بات مجھے بہت پسند ہے کہ تم اپنے سائے کا بہت خیال کرتے ہو  موسیٰ نے کہا میں اس کا خیال اس لئے رکھتا ہوں،کیونکہ یہ ایک ہی ہے اور پھر اسے ساری زندگی میرے ساتھ رہنا ہے  جادوگرنی موسیٰ کی ہاں میں ہاں ملاتے ہوئے بولی تم بالکل ٹھیک کہہ رہے ہو  تم ہی وہ لڑکے ہو،جس کی مجھے تلاش تھی  میں چاہتی ہوں کہ کوئی میرے سائے کی بھی حفاظت کرے،کیونکہ میں چھٹی پر جا رہی ہوں  میں ہر گز اپنے بوڑھے،ہڈیوں کے ڈھانچے جیسے سائے کو ساتھ لے کر جانا نہیں چاہتی  تم جانتے ہو،کئی دفعہ یہ سائے بڑی مصیبت کھڑی کر دیتے ہیں  موسیٰ نے حیرانی سے سوچتے ہوئے جواب دیا لیکن میرے سائے نے تو کبھی مجھے مصیبت میں نہیں ڈالا  جادوگرنی بولی ہو سکتا ہے تم ٹھیک کہہ رہے ہو،لیکن میرا مسئلہ یہ ہے کہ میں دو ہفتوں کے لئے اپنے سائے سے چھٹکارا حاصل کرنا چاہتی ہوں  میں اسے کسی ایرے غیرے کے حوالے بھی نہیں کرنا چاہتی  میری خواہش ہے کہ میں اسے تمہارے حوالے کرکے جاؤں  موسیٰ ڈر رہا تھا،اس لئے اس نے مناسب نہیں سمجھا کہ وہ کسی جادوگرنی سے بحث کرے  وہ بولا ٹھیک ہے میں رکھ لیتا ہوں،لیکن مہربانی فرما کر جلدی واپس آجائیے گا  جادوگرنی اپنی طرف سے نہایت مہذب انداز میں مسکرائی،حالانکہ مسکراتے وقت وہ خاصی خوف ناک لگ رہی تھی  پھر اس نے وعدہ کرتے ہوئے موسیٰ سے کہا اگر تم میرا سایہ جوں کا توں بہترین حالت میں مجھے لوٹاؤ گے تو میں تمہیں ایک جادو کا منتر دوں گی،جو صرف تمہارا ہو گا  اس کا فیصلہ میں خود کروں گی کہ تمہارے لئے کون سا منتر مناسب رہے گا  پھر اس نے اپنے سائے کو موسیٰ کے سائے کے ساتھ باندھ دیا اور خود جادو کی جھاڑو پر سوار ہو کر فضا میں بلند ہو گئی  اس کے اوپر سورج کی روشنی تھی،لیکن اس کا سایہ نہیں تھا  البتہ موسیٰ کے اب دو سائے تھے  دوسرا جادوگرنی والا سایہ غصے میں تھا  یہ شاید دنیا کا سب سے بدتہذیب سایہ تھا  ہمیشہ سے یوں ہی ہوتا آیا ہے کہ سایہ وہی حرکتیں کرتا ہے،جو اس کا مالک کرتا ہے،لیکن یہ اُصول جادوگرنی کے سائے پر لاگو نہیں ہوتا تھا  جب موسیٰ پھلوں کی دکان پر سیب خریدنے گیا تو جادوگرنی کا سایہ دوسرے پھلوں کے سایوں پر منڈلانے لگا  اس نے کیلوں،مالٹوں اور ناشپاتیوں کے سایوں کو گڈمڈ کر دیا  پھل فروش چلا کر بولا اس سائے کو یہاں سے دور پھینک کر آؤ  میں مالٹوں کو کیسے بیچوں گا اگر ان کا سایہ ہی نہیں ہو گا یا وہ کیلے کون خریدے گا جن کا سایہ ناشپاتیوں جیسا ہو گا  موسیٰ جادوگرنی کے سائے کو اتنی آزادی دینا نہیں چاہتا تھا کہ وہ اپنی من مانی کرتا پھرے  وہ بے چارہ سیب خریدے بغیر ہی وہاں سے واپس آ گیا  پھر شام کو گھر میں چائے پیتے ہوئے جادوگرنی کا سایہ دیوار پر چڑھ کر پھیل گیا  دیوار کے ساتھ لگے گھڑیال پر سایہ پڑا تو وہ بند ہو گیا  اسے دیکھ کر میاں مٹھو کو دورہ پڑ گیا  پھر اس نے کتے کے سائے کی دُم کو مروڑا تو موسیٰ کی امی نے زور سے کہا مجھے اس منحوس سائے کو دیوار پر ٹہلتا دیکھ کر چائے پینے میں ذرا مزہ نہیں آ رہا ہے  موسیٰ  اسے گھر سے باہر ہی رکھا کرو  موسیٰ کو جادوگرنی سے کیے ہوئے وعدے کا خیال تھا  اس نے باورچی خانے میں چائے پینی شروع کر دی  وہ اب اس سائے کی حرکتوں کو بخوبی جانتا تھا،اس لئے وہ سائے کو شرارتوں کا موقع ہی نہیں دیتا تھا،لیکن اس طرح کی رکاوٹ سے سایہ بہت ناراض ہو گیا  تبھی موسیٰ کی احتیاط کے باوجود سائے نے شرارتوں کے نئے طریقے سوچ لیے  اس نے اب موسیٰ کے اپنے سائے کو چٹکیوں سے کاٹنا اور ڈرانا شروع کر دیا  ایسی حرکت کو دیکھنا بھی موسیٰ کے لئے بڑی تکلیف کا عمل تھا  موسیٰ اپنے سائے کے ساتھ ہمیشہ مہربانی سے پیش آتا تھا  لہٰذا موسیٰ کے سائے کی سمجھ میں نہیں آ رہا تھا کہ وہ اس عفریت کا کس طرح مقابلہ کرے  ایک دن موسیٰ اسکول سے گھر جا رہا تھا  دھوپ نکلی ہوئی تھی  دونوں سائے اس کے پیچھے پیچھے آ رہے تھے  موسیٰ نے دیکھا کہ جادوگرنی کے سائے نے موسیٰ کے سائے کو بھنبھوڑ دیا  موسیٰ کے سائے نے درد کے مارے چیخ ماری اور وہاں سے بے اختیار بھاگ نکلا  موسیٰ اس کے پیچھے دوڑا،لیکن وہ اس کی نظروں سے اوجھل ہو گیا  جادوگرنی کے سائے کی بھیانک ہنسی کی آواز آ رہی تھی  اب پھر موسیٰ کے پاس ایک ہی سایہ رہ گیا تھا لیکن یہ اس کا اپنا سایہ نہیں تھا  اس کا اصل سایہ اس کا ساتھ چھوڑ کر جا چکا تھا  اب تو جادوگرنی کا سایہ ہی باقی بچا تھا  موسیٰ اب اُداس اور تنہا تھا  اس نے کوشش کی کہ وہ جادوگرنی کے سائے سے دوستی کرنے اور اس کا خیال رکھے،لیکن یہ ایسا ہی تھا جیسے کوئی بچہ کسی بھیڑیے کو پالتو بنا کر رکھنا چاہے  آخر جادوگرنی واپس آ ہی گئی  اس کا رقعہ آیا کہ وہ آدھی رات کو موسیٰ سے ملنا چاہتی ہے،لہٰذا موسیٰ اس کا سایہ بھی ساتھ لیتا آئے  وہ چودھویں کی رات تھی اور چاند نکلا ہوا تھا،ورنہ سائے کو ڈھونڈنا آسان نہ تھا وہ ہر وقت اندھیرے میں چھپ کر بیٹھا رہتا تھا  پھر جادوگرنی نے اپنے سائے کو واپس لے لیا پھر جادوگرنی بولی یہ لو یہ ہے تمہارا جادو کا منتر  اس نے ایک دھاری دار ٹافی موسیٰ کے ہاتھ میں تھما دی جو چمگادڑ کے پَر میں لپٹی ہوئی تھی  وہ بولی جو لڑکا اس ٹافی کو کھا لے گا وہ جب چاہے کسی بھی طرح کے اونٹ کا روپ دھار سکتا ہے  وہ دوڑ لگانے والا اونٹ بھی ہو سکتا ہے اور گھریلو بھی  یہ منتر موسیٰ کے کسی کام کا نہیں  وہ تو صرف یہی چاہتا تھا کہ کس طرح اس کا سایہ واپس آ جائے  اس نے جادوگرنی سے اس کے سائے کی شکایت بھی کی،لیکن وہ جادوگرنیوں کی طرح ناک منہ چڑھا کر بولی میاں  دنیا میں کوئی چیز آسانی سے نہیں ملتی  میں نے تمہیں تمہارا انعام دے دیا ہے  اب بھاگو اور گھر جاؤ  موسیٰ کو مجبوراً اس کی بات ماننی پڑی اور وہ سر جھکائے سڑک پر گھر کی طرف چل پڑا  جب وہ گھر کے دروازے پر پہنچا تو وہاں کسی چیز نے حرکت کی  وہ اس کا اپنا سایہ تھا جو شرمندہ سا ہو کر دوسرے سایوں میں چھپا بیٹھا تھا  وہ موسیٰ کی طرف آیا اور پھر اس کے پیروں میں لپٹ گیا  وہ اتنا خوش تھا کہ بے اختیار چاند کی چاندنی میں ناچنے لگا  اس نے دیکھا کہ اس کے ساتھ اس کے قدموں سے لپٹا اس کا سایہ بھی خوشی سے ناچ رہا تھا  
جدون ادیب  عاصم ایک پریشان حال آدمی تھا  اس کے چھ بچے تھے اور وہ کرائے کے مکان میں رہتا تھا  وہ کسی نہ کسی طرح کرائے کا مکان حاصل تو کر لیتا،مگر کچھ ہی عرصے میں مالک مکان بچوں کی تعداد سے تنگ آ جاتا اور کسی نہ کسی بہانے سے عاصم کو مکان خالی کرانے کا نوٹس دے دیتا  اس طرح عاصم ہر وقت اس کوشش میں مصروف رہتا کہ کسی طرح مالک مکان کو راضی رکھے اور ساتھ ہی نیا مکان بھی ڈھونڈ رہا ہوتا  ان دنوں بھی وہ اسی پریشانی کا شکار تھا  مالک مکان اس کی پریشانی کو نہ سمجھ رہا تھا اور نہ اس کے ساتھ کوئی تعاون کرنے کو تیار تھا  اس نے آخری مہلت دے رکھی تھی اور ہر دوسرے دن پوچھتا رہتا کہ کوئی مکان ملا  عاصم اس سے تنگ آ چکا تھا  وہ ایک پراپرٹی کمپنی کے کم پڑھے لکھے مالک کا ملازم تھا  جاری ہے  مالک کو جو کہنا ہوتا،وہ عاصم سے زبانی کہہ دیتا  عاصم اس کے زبانی نکات کو کمپیوٹر ٹائپ کرکے منیجر کے حوالے کر دیتا  اس طرح اس کی نوکری چل رہی تھی اور تنخواہ بھی مناسب تھی،مگر اپنا مکان نہ ہونے کے باعث وہ مالی مشکلات میں گھِرا رہتا  عاصم اپنی پریشان سوچوں میں گم تھا کہ چپراسی نے آ کر بتایا کہ اسے بڑے صاحب نے بلایا ہے  عاصم کاغذ قلم لے کر اس کی خدمت میں حاضر ہو گیا  صاحب کم پڑھے لکھے ہونے کے باوجود زبردست کاروباری صلاحیتیں رکھتے تھے  شہر میں ان کی کئی عمارتیں قائم کی تھیں اور اس کے سینکڑوں کرائے دار تھے  عاصم جب اس کے پاس پہنچا تو وہ فون پر کسی سے بات چیت میں مصروف تھے  عاصم اس کی بات ختم ہونے کا انتظار کر رہا تھا  آخر بات ختم ہوئی عاصم کو دیکھ کر کہا ایک اشتہار لکھو،ہماری نئی بلڈنگ تیار ہے،اس کے لئے اچھے کرائے دار چاہییں  عاصم کا دل زور سے دھڑکا  اس نے کبھی سوچا ہی نہیں کہ وہ اپنی کمپنی کا کوئی مکان کرائے پر حاصل کر لے  کمپنی میں اس کی اہمیت بھی تھی،مگر دوسرے ہی لمحے اس کی اُمیدوں پر پانی پھر گیا  صاحب بولے شرائط وہی پرانی لکھ دینا،یعنی ایک سال کا ایڈوانس اور کم بچوں والا خاندان  عاصم نے ضروری باتیں نوٹ کیں  جب وہ اشتہار کا مضمون ٹائپ کر رہا تھا تو اسے ایک خیال سوجھا  اس مرتبہ ہمت کرکے اس نے اشتہار میں ایک تبدیلی کر دی  حسبِ سابق منیجر نے فائل کو سرسری انداز میں دیکھا اور متعلقہ شعبے میں بھیج دیا  کرائے کے مکانوں کی بکنگ شروع ہوئی تو عاصم پوری تیاری کے ساتھ پہنچا اور بھرپور کاغذی کارروائی کرکے اپنی پسند کا فلیٹ کرائے پر حاصل کر لیا  بکنگ کھلتے ہی لوگوں کی بڑی تعداد جمع ہو گئی  تھوڑی دیر بعد ٹیلی ویژن کے کچھ نمائندے بھی پہنچ گئے  وہ سیٹھ صاحب سے ملنا چاہتے تھے،لیکن اتفاق سے وہ ملک سے باہر تھے  تین دن بعد جب وہ دفتر پہنچے تو ان کی حیرت کا کافی سامان موجود تھا  ایک چینل کے نمائندے نے اثر رسوخ استعمال کرکے سیٹھ صاحب سے انٹرویو کے لئے وقت لے لیا تھا  کئی تنظیموں نے ان کے اعزاز میں پروگرام رکھے تھے  شہر کی ایک بڑی اور نمایاں سماجی تنظیم نے انھیں ایک ایوارڈ کے لئے نامزد کیا تھا  کمپنی کے تمام لوگ حیران تھے کہ سیٹھ صاحب راتوں رات شہر کی ایک معروف شخصیت بن گئے تھے  ان سے بہت سارے لوگ ملنا چاہتے تھے،مگر انھوں نے سب سے پہلے عاصم کو بلایا  عاصم کو صاحب کا بلاوا ملا تو وہ سمجھ گیا کہ اس کی ملازمت کے ختم ہونے کا وقت آ گیا ہے،مگر اسے یہ تسلی تھی کہ اسے رہنے کے لئے ایک سال کے لئے مکان مل چکا ہے  جسے ایک سال سے پہلے خالی کرانا آسان نہیں ہو گا  عاصم مرے مرے قدموں سے صاحب کے کمرے میں پہنچا تو وہ بے چینی سے ٹہل رہے تھے  عاصم خاموشی سے کھڑا ہو گیا  انھوں نے عاصم کی طرف غور سے دیکھا اور کہا مجھے وہ سب بتاؤ،جو میں نہیں جانتا  عاصم نے ایک گہری سانس لی اور بولا سر  جب لوگوں کو پتا چلا کہ آپ نے زیادہ بچوں والے خاندان کو فلیٹ کرائے پر دینے کا اشتہار دیا ہے تو لوگوں نے آپ کے جذبہ ہمدردی سے متاثر ہو کر آپ کو ایک بڑے سماجی رہنما کے طور پر تسلیم کر لیا ہے  اب آپ ایک مشہور سماجی شخصیت بن چکے ہیں  تھوڑی دیر میں ایک ٹیلی ویژن کے لئے آپ کا انٹرویو ہے  سیٹھ صاحب نے دونوں ہاتھ تشکر کے انداز میں اوپر اُٹھائے اور بولے میری بچپن سے خواہش تھی کہ اخبار میں میرا انٹرویو چھپے  میں نے اس خواہش کو اپنے اندر چھپا کر رکھا،اب اللہ تعالیٰ نے میری خواہش پوری کر دی ہے  میں اس کا شکر ادا کرتا ہوں  آئندہ میری جتنی بلڈنگیں بنیں گی،سب بڑے خاندان والوں کو دیں گے  عاصم حیران نظروں سے اپنے صاحب کو دیکھتا رہا،پھر سر جھکا کر بولا میری ایک غلطی نے آپ کو ہیرو بنا دیا اور آپ نے اسے نیکی میں بدل دیا  تم نے جو غلطی کی ہے،جی چاہتا ہے،تمہارے ہاتھ چوم لوں  بیگ صاحب نے جیسے ہی کہا،عاصم نے اپنے ہاتھ سمیٹ لیے  سیٹھ صاحب عاصم کی طرف غور سے دیکھنے لگے،پھر نرم لہجے میں بولے تم نے ایسا کیوں کیا  عاصم نے کچھ کہنا چاہا،مگر الفاظ گلے میں گھٹ گئے  بے بسی کے احساس سے اس کی آنکھوں میں آنسو آ گئے اور آخر رُندھے ہوئے لہجے میں بولا سر  میں کرائے کے مکان ڈھونڈ ڈھونڈ کر اور کرائے بھر بھر کے تھک چکا ہوں  میں نے یہ غلطی جان بوجھ کر کی ہے  آپ کے اعتماد کو دھوکا دیا ہے  سیٹھ صاحب نے اس کے کاندھے پر ہاتھ رکھا اور بولے گھبراؤ مت،جو ہوا،سو ہوا،اب یہ راز ہم دونوں کے درمیان رہے گا اور اس کی ایک قیمت ہو گی  قیمت  کیسی قیمت  عاصم نے گڑبڑا کر پوچھا  تم نے جو فلیٹ کرائے پر حاصل کیا ہے،وہ آج سے تمہارا ہوا  یہ تمہارا انعام ہے اور راز کی قیمت بھی  بیگ صاحب کچھ اور بھی کہہ رہے تھے،مگر عاصم نہ سن سکا  اسے ہر چیز ایک دائرے میں گھومتی محسوس ہوئی اور پھر وہ لہرا کر دھڑام سے گر پڑا  
عاصمہ فرحین  نوید چودہ جماعتیں پاس کرکے سند لے چکا تھا،لیکن اسے اب تک اپنے معیار کی ملازمت نہ مل سکی تھی  وہ اپنے والدین،تین بہن بھائیوں اور دادی کے ساتھ رہتا تھا  اس کے والد کسی ادارے میں معمولی نوکری کرتے تھے،جس سے گھر کا خرچ مشکل سے پورا ہوتا تھا  آخر مجبور ہو کر اخبار میں اعلان کردہ سیکیورٹی گارڈ کی نوکری کرنے کا فیصلہ کر لیا  تین مہینے کی تربیت کے بعد وہ ایک نجی بینک میں سیکیورٹی گارڈ کی حیثیت سے اپنے فرائض انجام دینے لگا  وہ جاسوسی ناولز پڑھنے کا شوقین تھا  اسی لئے وہ ہر آنے جانے والے پر نظر رکھتا اور چوکس رہتا  وہ صبح چہل قدمی کرتا اور رات کو جم بھی جاتا تھا  بینک میں آنے جانے والے جو لوگ اسے مشکوک لگتے،ان پر نظر رکھتا  جاری ہے  اس طرح محنت اور دل لگا کر کام کرتے ہوئے چھ مہینے گزر گئے تھے  اسی دوران دوسرا سیکیورٹی گارڈ چھٹیوں پر گاؤں چلا گیا اور نئے سیکیورٹی گارڈ عزیز نے اس کی جگہ لے لی تھی  ایک دن لمبے قد اور بڑی عمر کے ایک صاحب آئے  انھیں بینک اکاؤنٹ کھلوانا تھا  تھوڑی دیر بعد وہ غصہ کرتے ہوئے چلے گئے  دوسرے دن وہ پھر آئے،مگر ان کا بینک اکاؤنٹ نہیں کھل سکا  جب تین چار دن تک وہ مسلسل آتے رہے اور ان کا کام نہ بنا تو نوید سے رہا نہ گیا اور پوچھ بیٹھا انکل  ایسا کیا مسئلہ ہے کہ آپ کا کام نہیں ہو رہا  کہیں تو میں بینک منیجر سے بات کرتا ہوں  تھوڑے ہی عرصے میں سب اسے اچھی طرح جاننے لگے تھے  اگر تم میرا یہ کام کر دو تو،تمہاری بڑی مہربانی ہو گی  وہ نوید کے ہاتھ میں پانچ سو روپے کا نوٹ پکڑاتے ہوئے کہنے لگے  مجھے اس کی ضرورت نہیں ہے  نوید نے رقم لینے سے انکار کرتے ہوئے کہا تھا  چھٹی کے وقت جب اس نے منیجر صاحب سے بات کی تو وہ منہ بناتے ہوئے کہنے لگے وہ عجیب آدمی ہے  مجھے نہیں لگتا کہ اسے بینک میں اکاؤنٹ کھلوانا ہے  بس کسی نہ کسی بہانے ہر ایک کے کمرے میں گھس جاتا ہے اور غصہ کرتا ہے  اگر اسے اکاؤنٹ کھلوانا ہی ہے تو اس کے لئے ضروری کاغذات ساتھ لانے چاہییں  اب اگر اس نے بدتمیزی کی تو اس کا بینک میں داخلہ بند کر دوں گا  نوید کی سمجھ میں کچھ نہ آیا،مگر اسے تجسس ہوا تھا  دوسرے دن وہ بینک کے اندر کسی ضروری کام سے گیا  واپسی آیا تو گارڈ عزیز کے پاس ایک شخص کو بیٹھے ہوئے دیکھا  نوید کو محسوس ہوا کہ اس نے اس آدمی کو پہلے کہیں دیکھا ہے  کچھ ہی دیر میں وہ چلا گیا تھا  رات کو نوید سوچتے سوچتے سو گیا  صبح عزیز غیر حاضر تھا  اس کی طبیعت خراب تھی  آج نوید کی چھٹی حس اسے کسی خطرے سے ہوشیار کر رہی تھی  وہ دل ہی دل میں دعائیں پڑھتا ہوا چوکس ہو کر ہوشیاری کے ساتھ ہر آنے جانے والے کو دیکھنے لگا  رات کو گھر جانے سے پہلے وہ کچھ جگہوں پر گیا  پھر اس نے موبائل فون پر ضروری پیغامات بھیجے  اس کے بعد مطمئن ہو کر سو گیا  اگلے دن وہ سب سے پہلے بینک منیجر کے پاس گیا اور تھوڑی دیر بعد جب وہ آفس سے نکلا تو اس کے چہرے پر مسکراہٹ تھی  گرمی زوروں پر تھی  سہ پہر کے بعد چار آدمی کار میں سوار بینک کے مرکزی دروازے پر اُترے  ان کے چہروں پر ماسک لگے ہوئے تھے اور آنکھوں پر سیاہ چشمے لگا رکھے تھے  سر کو ڈھانپ رکھا تھا  دو ڈاکو اندر چلے گئے اور ایک نے پھرتی سے نوید کی پیٹھ پر پستول رکھ دی اور کہنے لگا اندر چلو  ایک باہر کھڑا رہ گیا  سامنے ہی ایک شربت والا ریڑھی کے پاس موجود تھا  اندر جاتے ہوئے نوید یکدم لڑکھڑایا اور گملے میں سے ایک پھول توڑ کر دروازے سے باہر پھینک دیا  ڈاکو نوید کو اندر لے گیا تھا  بینک میں موجود دو ڈاکو لوگوں پر پستولیں تانے ہوئے تھے  جب کہ ایک کیشیئر کے پاس کھڑا تمام رقم تھیلے میں ڈلوا رہا تھا  کچھ ہی دیر بعد وہ تھیلا ہاتھ میں لیے باہر نکلے  جیسے ہی باہر آئے پولیس کے سپاہیوں نے انھیں چاروں طرف سے گھیر لیا تھا  انسپکٹر صاحب نے جب ان کے چہروں سے ماسک،چشمے اور رومال ہٹائے تو حیران رہ گئے  ان میں ایک گارڈ عزیز اور دوسرا وہی لمبا تڑنگا شخص تھا جو بوڑھا بن کر روزانہ بینک اکاؤنٹ کھلوانے آتا تھا  ان دونوں نے مل کر بینک کے بارے میں تمام معلومات حاصل کر لی تھیں  ان کے دو ساتھی اور تھے  انسپکٹر صاحب نے نوید کو بلایا اور کہنے لگے تم نے بہت بڑا کام کیا ہے  اگر تم ہوشیاری اور چالاکی نہ دکھاتے تو آج یہ ڈاکو بینک لوٹ کر لے جاتے  کاش ہر کوئی تمہاری طرح بہادر بن جائے  تمہارا شکریہ برخوردار  جناب  میں پولیس میں بھرتی ہونا چاہتا تھا  گریجویٹ ہوں،مگر بے روزگاری سے پریشان ہو کر گارڈ کی نوکری کر لی اور آج اپنی جاسوسی فطرت اور بے چین طبیعت کی وجہ سے مجرموں کو گرفتار کرا دیا  گارڈ عزیز اور اس آدمی پر مجھے شک تھا،جو نقلی بال اور داڑھی لگا کر بینک آ رہا تھا  اسی لئے میں نے بینک کے سامنے موجود شربت والے سے کہہ دیا تھا کہ اگر کوئی گڑبڑ ہو اور تم مجھے گملے میں سے پھول توڑتے یا دروازے پر پھینکتے ہوئے دیکھو تو مددگار پولیس کو فون کر دینا  اس نے ایسا ہی کیا اور اللہ کا کرم ہے کہ آپ یہاں پر ہیں  نوید نے مسکراتے ہوئے کہا  انسپکٹر صاحب نے پوچھا اگر پولیس بروقت نہ آتی تو  تو ڈاکوؤں کے پاس جو نوٹ تھے،وہ جعلی تھے  میں نے پہلے ہی اس بارے میں منیجر صاحب سے بات کر لی تھی اور بازار سے نقلی نوٹ خرید کر انھیں دے دیے تھے  نوید نے منیجر صاحب کی طرف دیکھتے ہوئے کہا  اگلے دن اخبار میں نوید کی بہادری اور شربت والے کے تعاون کے چرچے ہو رہے تھے اور پولیس کے محکمے نے نوید کو نوکری دینے کا اعلان بھی کر دیا تھا  
سید ہاجرہ ریحان  چودہ سالہ حمزہ رات کو دیر تک سوچوں میں گم رہا  وہ کسی نتیجے پر پہنچنا چاہتا تھا  وہ اس زبان کو جاننا چاہتا تھا جس میں لکھی گئی ہزاروں کتابیں،اخبار،رسالے بڑے سے گھر کے ایک بوسیدہ حصے میں بنے ہوئے کمرے میں موجود تھیں  یہ کمرہ کسی کے استعمال میں نہیں تھا  دوپہر میں جب گھر کے تمام افراد آرام کر رہے تھے،تب حمزہ اس کمرے میں چلا گیا  کمرے کی چابی اسے اسٹور میں پرانی چابیوں کے گچھے سے ملی تھی  کمرے میں کئی الماریاں کتابوں سے بھری ہوئی تھیں  لکڑی کی میز پر کچھ ڈائریاں موجود تھیں  ہر چیز پر گرد کی موٹی تہ جمی ہوئی تھی  کمرے کی حالت سے اندازہ ہو رہا تھا کہ سال ہا سال سے یہاں کوئی نہیں آیا  حمزہ نے وہاں سے کچھ کتابیں اُٹھا کر پڑھنے کی کوشش کی،لیکن کتابوں کی عبارت اس کی سمجھ میں نہ آئی  جاری ہے  یہ کتابیں کسی ایسی زبان میں تحریر تھیں،جسے وہ نہیں سمجھتا تھا  آخر تھک کر وہ اپنے کمرے میں آ گیا  اگلے دن صبح دادا اپنے معمولات میں مشغول تھے  جب حمزہ ان کے کمرے میں داخل ہوا  اس نے دادا سے اس کمرے کے بارے میں پوچھا تو دادا نے اس کو پوری بات بتا دی  انھوں نے کہا میرے والد یعنی تمہارے پردادا اردو ادب کا ذوق رکھتے تھے،انھوں نے اتنا بڑا کتب خانہ بنایا  پھر رفتہ رفتہ قوم سے ان کی قومی زبان چھین لی گئی  قوم کو قومی زبان اردو کے بجائے انگریزی پڑھنے پر مجبور کیا گیا نتیجہ یہ ہوا کہ جب قومی زبان کی جگہ انگریزی نام کی ایک اجنبی زبان بچے پر تھوپی گئی تو وہ تعلیم سے بھاگنے لگے  قائداعظم نے اردو کو قومی زبان قرار دیا تھا،لیکن ہمیں آزاد پاکستان دینے والے دور اندیش رہنما کی بات نہ مان کر ان کی توہین کی گئی  وطن دشمنوں کا مقصد پورا ہو گیا  جتنے بھی ترقی یافتہ ممالک ہیں،سب نے اپنی اپنی قومی زبان میں اپنے بچوں کو تعلیم دی  چین،جرمن،روس،برطانیہ،فرانس،امریکا وغیرہ کسی نے اپنے بچوں کو غیر ملکی زبان میں تعلیم نہیں دی  دل روتا ہے یہاں انگریزی کے خنجر سے اردو کو قتل کیا جا رہا ہے  ادھر موبائل فون نے اردو رسم و الخط کو ختم کرنے کی ٹھان لی،یعنی اردو کو بھی انگریزی حروف میں لکھا جا رہا ہے  ایک انگریز فلسفی نے یہ بات یوں کہی زبان ختم کرنے کے لئے کسی کتب خانے کو آگ لگانے کی ضرورت نہیں،رسم الخط بدل دینا کافی ہے  اردو بگاڑے میں اخبار اور ٹی وی چینل برابر کے شریک رہے  اگر یہی حال رہا تو رفتہ رفتہ ایک دن اردو زبان کا رسم الخط مکمل طور سے ختم جائے گا اور قوم رومن رسم الخط استعمال کرتے ہوئے اپنی شناخت کھو کر اپنی روشن تاریخ سے بیگانہ ہو جائے گی  ضرورت کے تحت انگریزی ضرور سیکھو،لیکن اپنی تہذیب اور ثقافت کو ختم نہ کرو  حمزہ بڑے غور سے یہ حیرت انگیز اور افسوس ناک حقائق سن رہا تھا  دادا کی آنکھوں سے آنسو جاری تھے  حمزہ بھی اپنی شناخت کھونے پر رنجیدہ تھا  غم میں ڈوبی دادا کی باتیں سن کر اس نے عہد کر لیا کہ وہ اردو کر مرنے نہیں دے گا،کیونکہ اردو ہی ہماری پہچان ہے  دادا نے اسے بتایا کہ وہ اردو زبان کا حقیقی خط جانتے ہیں  حمزہ کی فرمائش پر دادا نے وعدہ کیا کہ وہ اسے اردو پڑھنا اور لکھنا سکھائیں گے  حمزہ نے ایک پرانی چابی دادا کے ہاتھ پر رکھ دی  دادا اس چابی کو ہزاروں میں پہچان سکتے تھے  یہ کتب خانے کی چابی تھی  اگلے دن دادا اور حمزہ اس کمرے کی صفائی کر رہے تھے  وہ دوسرے لوگوں کو بھی اپنی شناخت اور اپنی تاریخ سے آگاہ کرنا چاہتے تھے  
فیصل شیخ  شہاب بہت نیک دل اور ہمدرد فوجی جوان تھا  ایک مرتبہ وہ چھٹیاں گزارنے اپنے گاؤں جا رہا تھا  راستے میں ایک جنگل تھا  وہ جنگل سے گزر رہا تھا کہ اچانک اس کی نظر ایک کانٹے دار جھاڑی پر پڑی،جو زور زور سے ہل رہی تھی  وہ اپنے گھوڑے سے اُتر گیا اور تلوار نکال کر للکارا کون ہے وہاں  سامنے آؤ،ورنہ میں ٹکڑے ٹکڑے کر دوں گا  کوئی جواب نہیں آیا تو اس نے پھر اپنے الفاظ دہرائے اور دوسری طرف سے گھوم کر جھاڑی کے سامنے آ گیا  جھاڑی میں ایک بندر تھا،جو بُری طرح سے کانٹوں میں اُلجھ کر پھنسا ہوا تھا اور وہاں سے نکلنے کی کوشش کر رہا تھا  بندر نے جب ایک انسان کو دیکھا تو سہم کر خاموش ہو گیا اور ڈر کر اپنی آنکھیں بند کر لیں  شہاب نے اپنی تلوار سے جھاڑیاں کاٹنا شروع کریں اور وہ بندر تک پہنچ گیا  جاری ہے  اس نے بندر کو وہاں سے نکال لیا  بندر اب بھی ڈرا ہوا تھا  شہاب نے اپنے تھیلے میں سے کچھ جڑی بوٹیاں نکال کر اور ان کا لیپ بنا کر بندر کے زخموں پر لگایا اور اسے چھوڑ کر آگے روانہ ہو گیا  وہ کچھ دور ہی چلا تھا کہ پیچھے سے آواز آئی رکو،مہربان  اس نے پلٹ کر پیچھے دیکھا تو وہی بندر پیچھے آ رہا تھا،جس کی اس نے جان بچائی تھی  بندر بولا میں تمہارا احسان مند ہوں  میں سمجھا کہ تم کوئی ظالم شکاری ہو،لیکن تم ایک رحم دل انسان ہو  اب میں تمہارے ساتھ رہوں گا اور تمہارے سارے کام کیا کروں گا  شہاب نے کہا تمہارا اور میرا ساتھ ممکن نہیں  میں ایک فوجی ہوں،چھٹی پہ اپنے گاؤں جا رہا ہوں  تمہارے لئے بہتر ہے کہ تم اس جنگل میں آزادی سے رہو  مگر بندر نہ مانا اور شہاب کے پیچھے چلنے لگا  بندر میں عجیب عادت تھی کہ وہ سکون سے نہیں بیٹھتا تھا اور چاہتا تھا کہ ہر وقت اپنے محسن کی خدمت میں لگا رہے  شہاب اسے مختلف بہانوں سے ٹالتا رہا  آخر وہ اپنے گاؤں پہنچ گیا  شہاب کی ماں اپنے بیٹے کو دیکھ کر بہت خوش ہوئی اور اسے گلے لگا کر بولی بہت دنوں بعد آئے ہو  اب جلدی نہیں جانے دوں گی اور خوب کھلا پلا کر افضل حلوائی کے لڑکے کی طرح موٹا کر دوں گی  شہاب ہنسنے لگا اور کہا اماں  تم بھی بہت بھولی ہو،اگر میں موٹا ہو گیا تو دشمن سے کیسے لڑوں گا اور فوج سے بھی نکال دیا جاؤں گا  ابھی دونوں ماں بیٹے باتیں ہی کر رہے تھے کہ بندر جو باہر رہ گیا تھا،دیوار کے اوپر سے چڑھ کر اندر کود گیا  اماں نے شور مچا دیا ارے،یہ بندر کہاں سے ہمارے گھر میں گھس آیا  شہاب  تلوار نکالو اور اس کم بخت کو یہاں سے بھگاؤ  اماں  یہ بندر میرے ساتھ ہے  میں حیرت سے بولی تم فوج میں ہو یا کسی سرکس میں کام کرتے ہو،جو یہ بندر ساتھ لیے گھوم رہے ہو  تمہارے باپ دادا فوجی تھے اور انھوں نے اپنی جانیں ملک کے لئے قربان کر دیں اور تم مداری بن گئے  شہاب نے پوری بات اماں کو بتائی کہ کس طرح یہ بندر اس کے ساتھ آ گیا  ماں نے کہا خیر یہ تو تم نے اچھا کام کیا  اب تم آرام کرو  میں تمہارے لئے پراٹھے بناتی ہوں  بندر بھی دیوار سے اُتر کر شہاب کے پاس آ گیا اور بولا مجھے کوئی کام بتاؤ،میں تمہاری خدمت کیے بغیر نہیں رہ سکتا  شہاب نے اس سے جان چھڑانے کے لئے کہا جاؤ،اچھا میرے لئے پھل لے آؤ  بندر دیوار پھاند کر باہر نکل گیا  اماں پراٹھے بنا کر لے آئیں اور پوچھا ارے،وہ بندر کہاں گیا  اماں  وہ ہر وقت کام کا پوچھتا رہتا ہے  میں نے اسے کام سے بھیج دیا  اب شاید نہ آئے  ابھی وہ یہ بات کر ہی رہا تھا کہ بندر دیوار سے کود کر چھت پر چڑھ گیا  باہر کسی کے دروازہ پیٹنے کی آواز آئی  کون ہے،کیا آفت آ گئی جو دروازہ پیٹ رہے ہو  اماں نے بڑبڑاتے ہوئے دروازہ کھولا تو سامنے چاچا سکندر پھل والا کھڑا تھا ارے بہن  ذرا مجھے اپنی چھت پر تو جانے دو  ایک نامعقول بندر میرے ٹھیلے سے کیلے کا پورا خدشہ لے کر بھاگ گیا اور تمہاری چھت پر چڑھا ہوا ہے  ارے سکندر  تیرا دماغ تو خراب نہیں ہو گیا،جو جانور پر چوری کا الزام لگاتا ہے  شہاب بھی شور سن کر دروازے پر آ گیا اور بولا چاچا سکندر  یہ میرا بندر ہے  ذرا شریر ہے  اسے معاف کر دو اور کیلے کے پیسے میں تمہیں دے دیتا ہوں  ارے میاں سپاہی  تم کب آئے  سکندر،شہاب کو دیکھ کر بندر کو بھول گیا  وہ شہاب کی عزت کرتا تھا  وہ اَن پڑھ دیہاتی تھا  شہاب نے پچھلے برس پٹواری سے اس کے قرض کا حساب کتاب صحیح کروایا تھا،ورنہ اس کا قرض کسی طرح اُتر ہی نہیں رہا تھا  بس چاچا  چھٹیوں پر آیا ہوں اور یہ لو کیلے کے پیسے  نہیں بیٹے  مجھے شرمندہ نہ کرو،یہ تم رکھو  ایک روز کھانا کھاتے ہوئے شہاب نے کہا اماں  اب میری چھٹیاں ختم ہو گئی ہیں،اب واپس جانا ہو گا  اماں بولیں شہاب  کچھ دن اور رُک جاتے تو اچھا ہوتا  نہیں اماں  تم تو جانتی ہو،میں ایک فوجی ہوں اور سرحدوں کی حفاظت میرا فرض ہے  اگر میں اپنی ذمے داری پوری نہیں کروں گا تو عام لوگ کس طرح سے محفوظ زندگی گزاریں گے  تو پھر ٹھیک ہے،جانے کی تیاری کرو  ٹھیک ہے اماں  مگر اس بندر کا کیا کروں،کیسے اس سے پیچھا چھڑاؤں  تم فکر مت کرو،میں نے اس کی ترکیب سوچ لی ہے  تم اسے یہاں سے اپنے ساتھ لے جاؤ اور وہیں چھوڑ دینا،جہاں تمہیں یہ ملا تھا  میں تمہیں پانی کا ایک برتن دوں گی  وہاں پہنچ کر کھانے کے بہانے تم اسے جنگل سے اس برتن میں پانی لانے کو بھیجنا  برتن میں پانی بھرے گا ہی نہیں اور اتنے میں تمہیں وہاں سے نکلنے کا موقع مل جائے گا  یہ سن کر شہاب بہت خوش ہو گیا  اگلے دن شہاب اماں سے رخصت ہوا اور بندر کو ساتھ لے کر واپس چھاؤنی چل دیا  راستے میں وہ جنگل آ گیا،جہاں بندر پہلی دفعہ ملا تھا  شہاب نے اماں کی ہدایت پر عمل کیا  تھیلے سے کھانا نکالا اور بندر کو برتن تھما کر جلد پانی لانے کو کہا  بندر نے برتن اُٹھایا اور پانی بھرنے چلا گیا  برتن میں باریک باریک سوراخ تھے  بندر میاں پانی بھرتے کے بھرتے رہ گئے اور شہاب میاں اپنی چھاؤنی پہنچ گئے  
عشرت جہاں  صبح کا وقت تھا  عارف صاحب نے اپنی گاڑی نکالنے کے لئے بڑا گیٹ کھولا  دروازے کے پیچھے رکھی کچرے کی ٹوکری اُلٹ گئی  باہر نکلے تو ان کی نظر پڑی  چند سیکنڈ انھیں صورتِ حال سمجھنے میں لگی  دانت پیستے اور بڑبڑاتے ہوئے انھوں نے دروازہ بند کیا  ان کے خیال میں کچرا اُٹھانے والا خاکروب اسی طرح انھیں پریشان کرتا ہے  کوڑے کی ٹوکری ایک طرف رکھ کر وہ گاڑی میں بیٹھ گئے  ارد گرد دیکھا  خاکروب نظر نہیں آیا  سب گھروں کے کوڑے دان خالی تھے  اپنے گھر کا کچرا انھیں کوفت میں مبتلا کر رہا تھا  واپس آ کر اس بھنگی کی خوب خبر لیتا ہوں،کوڑے پر منڈلاتی بھنبھناتی مکھیوں کو پیچھے چھوڑ کر وہ آفس کی طرف روانہ ہو گئے  گلی کے خاکروب سے عارف صاحب کی کبھی نہیں بنتی تھی  جاری ہے  نہ جانے کیوں وہ اسے ناپسند کرتے تھے  اس کے جواب میں خاکروب بھی اپنی ناپسندیدگی کا اظہار کرنے میں ذرا نہیں جھجکا  اگلے دن انھوں نے کسی کام سے چھٹی کر لی تھی  چائے پیتے وہ اخبار کا مطالعہ کر رہے تھے کہ گلی میں ہل چل سی مچی  خاکروب کی کڑک دار آواز دور ہی سے گونج رہی تھی  ایک ایک گھر کے آگے سے کچرا اُٹھا رہا تھا  عارف صاحب لپک کر باہر نکلے  خاکروب اپنے مخصوص انداز میں آہستہ آہستہ آگے بڑھ رہا تھا  عارف صاحب دونوں ہاتھ کمر پر رکھے اسے غصے سے گھور رہے تھے  کل تو نے کچرا کیوں نہیں اُٹھایا تھا  ساری گلی کا کچرا میں نے ہی اُٹھایا تھا جی اور کون اُٹھائے گا  عارف صاحب اس کی دیدہ دلیری پر مزید خفا ہو گئے پوری گلی کا کوڑا اُٹھایا تھا،مگر ہمارے گھر کا نہیں اُٹھا سکا تو،ہیں  روز ہی تو اُٹھاتے ہیں کوڑا،کل نظر نہیں پڑی ہو گی  وہ لاپرواہی سے بولا  اُسی جگہ جھاڑیوں کے قریب کوڑے کی ٹوکری دھری ہوتی ہے اور تیری نظر نہیں پڑی  عارف صاحب اسے ڈانٹتے ہوئے بولے  سویرے سویرے دماغ خراب نہ کرو صاحب  ابھی ناشتہ نہیں کیا ہے  اچھا تو اب تیرے ناشتے کا ذمے دار بھی میں ہی ہوں  مہینے کے پیسے دو اور عیدی بھی  خاکروب نے مطالبہ پیش کیا  عید پر دو سو نقد دیے تھے،بھول گیا  یہ کوئی احساس نہیں صاحب  رمضان میں بھی کچھ نہیں دیا  مہینے کی رقم بھی دیر میں دی تھی  اس کچرے سے بھی تُو اچھا خاصا کما لیتا ہے،لیکن تیری حرص ختم نہیں ہوتی  بس بس صاحب  فالتو ٹیم نہیں ہے میرے پاس بہت سے کام ہیں  کہتے ہوئے خاکروب نے اپنے گدھے کو ہنکایا اور آگے بڑھ گیا  ہونہہ آیا بڑا گلفام بنا پھرتا ہے  عارف صاحب بڑبڑائے گھر میں داخل ہو گئے  اتفاق ایسا ہوا کہ عارف صاحب اگلے دن گھر کے غسل خانے میں گر پڑے  چوٹوں کے علاوہ پاؤں کی موچ نے انھیں درد سے بے حال کر دیا  دفتر سے چھٹیاں ہوئیں اور وہ اپنے کمرے تک قید ہو کر رہ گئے  کئی دن بعد آج وہ آہستہ آہستہ قدم اُٹھاتے ہوئے صحن میں آ کر بیٹھے تھے  گلی میں مخصوص ہلچل مچی ہوئی خاکروب کے گدھے کی گھنٹی کی آواز آ رہی تھی  بڑے گیٹ پر آ کر اس نے کوڑے کی ٹوکری خالی کی اور نیم وا دروازے سے اندر رکھنے لگا  عارف صاحب پر نظر پڑتے ہی اس نے بڑی گرم جوشی سے سلام کیا  ٹھیک ہو صاحب  خاکروب نے کھلی مسکراہٹ سے ان کی خیریت دریافت کی اپن کو بھوت پھکر تھی صاحب  شکر خدا کا تم بھلا چنگا ہو گیا  تم بھی ٹھیک ٹھاک ہو  عارف صاحب نے جواباً پوچھا  شکر ہے مالک کا  ہم روج آپ کے واسطے دعا کر رہے تھے  اسی دوران عارف صاحب نے جیب سے نوٹ نکالا اور اس کی طرف بڑھایا  نہ صاحب  ہم تو سچ مچ آپ کے لئے پھکر کرتے تھے  خاکروب نے پانچ سو کے نوٹ کی طرف دیکھا بھی نہ تھا  لے لو،لے لو تمہارے صاحب اپنی خوشی سے دے رہے ہیں  بیگم عارف برآمدے سے بولیں  پھر اپنے شوہر سے کہا بلاناغہ آپ کی خیریت پوچھا کرتا تھا  آج عارف صاحب کو خاکروب کے چہرے کی معصومیت اور بے ریا محبت نظر آ رہی تھی  نہ جانے یہ احساس پہلے کیوں نہ ہوا  وہ سوچ میں گُم تھے  خاکروب نوٹ لے کر دعائیں دیتا ہوا آگے بڑھ گیا  
انیلا طاہر،کراچی  جوں جوں ملکی انتخابات نزدیک آ رہے تھے سیاسی سرگرمیاں عروج پر تھیں  بڑوں کے ساتھ نوجوان بھی پُرجوش تھے  جہاں چند لوگ اکھٹے ہوتے سیاست پر بحث شروع ہو جاتی  قاسم اور اس کے دوست بھی اپنی پسندیدہ سیاسی جماعت کے لئے بہت جوشیلے جذبات رکھتے تھے  ایک بار اسکول میں وقفے کے دوران ان کے گروپ کی دوسرے گروپ سے سیاسی بحث چھڑ گئی  ان کی پارٹی کو دوسرے گروپ والوں نے بُرا بھلا کہا  انھوں نے بھی مقابل گروہ کو بُرا بھلا کہا  بات ہاتھا پائی تک پہنچ گئی  مکوں اور گھونسوں کے دوران ایک بچہ شدید زخمی ہو گیا  اس کو فوراً ہسپتال لے جایا گیا  قاسم اور اس کے دوستوں کو پرنسپل سے خوب ڈانٹ پڑی  ان کے والدین کو بلایا گیا  بے چارے والدین الگ پریشان ہوئے  جاری ہے  حمزہ جو زخمی ہوا تھا،جلد صحت یاب ہو کر گھر آ گیا  یوں معاملہ رفع دفع ہوا  حمزہ،قاسم کے محلے میں ہی رہتا تھا  قاسم کی والدہ دمے کی مریضہ تھیں  ایک بار قاسم اور اس کی والدہ گھر پر اکیلے تھے کہ اچانک اس کی والدہ کی طبیعت خراب ہو گئی  ان کا انہیلر بھی نہیں مل رہا تھا  قاسم پریشان ہو گیا کہ کس سے مدد مانگے  اسی پریشانی میں وہ گھر سے باہر نکلا تو حمزہ گلی میں آتا دکھائی دیا  حمزہ نے قاسم کے چہرے پر پریشانی دیکھی تو خود آگے بڑھ کر پوچھا قاسم  کیا معاملہ ہے تم اتنے پریشان کیوں ہو  قاسم نے ساری بات کہہ سنائی  حمزہ نے قاسم سے کہا بھائی  پریشان نہ ہو  اپنی والدہ کا خیال رکھو،میں ابھی اسٹور سے انہیلر لے کر آتا ہوں  یوں بروقت حمزہ کی مدد سے قاسم کی والدہ کی طبیعت بحال ہوئی اور ان کی زندگی بچ گئی  قاسم دل ہی دل میں بہت شرمندہ تھا کہ حمزہ اس کی وجہ سے زخمی ہوا تھا اور آج حمزہ بروقت اس کے کام آیا  قاسم جس سیاسی جماعت کو عوام کا ہمدرد سمجھتا تھا،آج شہر میں جلسہ کرنے والی تھی  وہ اور اس کے دوست جلسے میں جانے والے تھے  صبح سے ہی وہ بہت پُرجوش تھے  انھوں نے خوب تیاریاں کیں  بینرز بنائے اور جھنڈے اُٹھائے  جب وہاں پہنچے تو جلسہ گاہ کے گیٹ بند ہو چکے تھے  انھیں کسی نے جلسے میں گھسنے ہی نہیں دیا  وہ جتنے ولولے کے ساتھ گئے تھے اتنی ہی مایوسی سے لوٹ آئے  اس دن کے بعد سے قاسم کو عقل آ گئی کہ ہم جن سیاستدانوں کی وجہ سے اپنے دوستوں اور رشتے داروں کے ساتھ تعلقات خراب کر لیتے ہیں ان کی نظر میں ہماری اہمیت کیڑے مکوڑوں سے زیادہ نہیں  وہ تو ہمیں جانتے تک نہیں  نہ کسی مصیبت میں ہماری کوئی مدد کر سکتے ہیں  یہ ہے سیاست دانوں کی اصلی صورت  اس نے حمزہ سے جا کر معافی مانگی اور آئندہ کسی سیاسی جماعت کی حمایت نہیں کی  
ماریہ کلثوم،ڈیرہ غازی خان  پہاڑ کے دامن میں چشمے کے قریب ایک چوہے اور ایک چوہیا نے بِل بنایا ہوا تھا  وہ ہر روز اپنے بِل سے باہر آتے،چشمے کے قریب ہی جھولا موجود تھا،جو اُلجھی ہوئی جھاڑیوں سے بن گیا تھا  وہ کھیلتے،اُچھلتے کودتے اور اپنے بِل میں گھس جاتے تھے  ایک دن دونوں بِل سے باہر آئے اور چشمے کے پاس بنے جھولے پر جھولا جھولنے لگے  اسی وقت ایک بلی قریب سے گزری  اس نے دونوں کو کھیلتے ہوئے دیکھ لیا تھا  ان دو موٹے تازے چوہوں کو دیکھ کر اس کے منہ میں پانی بھر آیا،وہ ایک پتھر کی اوٹ میں بیٹھ کر کافی دیر تک دیکھتی رہی  پھر سامنے آکر بولی کیا تم میرے ساتھ کھیلنا پسند کرو گے  بلی کی آواز سن کر دونوں اپنے بِل کی طرف بھاگے  جاری ہے  بلی نے کہا کہاں جا رہے ہو،تم مجھے اپنا دوست ہی سمجھو  بھلا آگ اور پانی کی کیا دوستی،تم ہماری دوست کبھی نہیں ہو سکتی  چوہے نے بِل میں گھستے ہوئے جواب دیا  بلی بھی سمجھ گئی کہ یہ دونوں بہت چالاک ہیں،اس طرح ہاتھ نہیں آئیں گے  وہ بل کے ارد گرد چکر لگاتی رہی،چوہے بِل سے باہر آنے کا نام ہی نہیں لے رہے تھے  آخر چوہیا نے چوہے سے کہا ہم کب سے چشمے کی سیر پر نہیں گئے اور نہ جھولے کے مزے لیے  چلو آج جھولا جھولیں،آج میرا چشمے پہ جا کر کھیلنے کو بہت جی چاہ رہا ہے  چوہے نے کہا باہر بی بلی ہماری تاک میں بیٹھی ہے،ہم بِل سے باہر نہیں جا سکتے  چوہے نے اسے سمجھاتے ہوئے کہا  لیکن چوہیا نے چوہے کی بات نہ مانی اور بل سے باہر آ گئی  بلی چھپ کر بیٹھی تھی،چوہیا کے پاس آئی اور کہنے لگی ارے،آج اکیلی آئی ہو کیا  چوہیا بلی کو دیکھ کر بھاگنے ہی والی تھی کہ بلی نے آواز لگائی آؤ تم میری پیٹھ پر بیٹھ جاؤ،آج میں تمہیں پورے چشمے کی سیر کراتی ہوں  چوہیا یہ سن کر بہت خوش ہوئی اور بلی کی پیٹھ پر بیٹھ کر چشمے کی سیر کو چل پڑی  چوہا بھی غافل نہیں تھا  چپکے چپکے ان کے پیچھے چل پڑا  بلی نے چوہیا سے کہا جلدی سے جھولے پر بیٹھ جاؤ میں تمہیں جھولا دیتی ہوں اور تم اپنی پیاری سی آواز میں گانا سناؤ  چوہیا گاتے ہوئے جھولنے لگی اور بلی اسے جھولے میں مگن دیکھ کر اس پر جھپٹ پڑی  چوہیا کی دم اس کے دانتوں میں آگئی  چوہے نے یہ دیکھ کر آواز لگائی بی بلی  تم بہت اچھا جھولا دیتی ہو  مجھے بھی جھولا جھولنا ہے  چوہیا جو اپنی دم چھڑانے کی کوشش کر رہی تھی اس نے چوہے کو دیکھا تو اس کی جان میں جان آئی  اس موٹے تازے چوہے کو دیکھ کر بلی کے منہ میں پانی بھر آیا اور دو چوہوں کے شکار پر دل ہی دل میں خوش ہونے لگی  چوہا جھٹ سے جھولے پر بیٹھ گیا اور بلی اسے جھولے دینے لگی،اچانک چوہے نے بی بلی کے منہ کے قریب چھلانگ لگائی  بلی نے چوہے کو بھی لقمہ بنانے کے لئے منہ کھولا تو چوہیا کی دم اس کے منہ سے نکل گئی،لیکن چوہے کی دم بلی کے منہ میں رہ گئی  اسی لمحے دونوں بھاگ کر اپنے بِل میں گھس گئے  اپنی دُم تو لیتے جاؤ  بلی نے چوہے کی آدھی کٹی ہوئی دم کو ہلاتے ہوئے کہا  چوہے نے بِل میں سے جھانکتے ہوئے کہا بخشو بی بلی  چوہا لنڈورا ہی بھلا  یہ سن کر بلی اپنا سا منہ لے کر خالی ہاتھ ملتی رہ گئی  
سردی کے دن تھے  انسان تو انسان جانوروں کو بھی دھوپ اچھی لگ رہی تھی  بندر میاں قلابازیاں کھا کے دھوپ کے مزے لے رہے تھے  اچانک انہیں ایک مانوس سی آواز سنائی دی  آواز کی سمت دیکھ کر وہ چونکے  درخت پر بی فاختہ بیٹھی ہوئی تھیں  بندر میاں نے انہیں آداب کیا  انہوں نے جواب دیتے ہوئے پوچھا  ارے بندر میاں تم یہ شہر میں کیا کر رہے ہو  میں ایک ڈاکٹر صاحب کے پاس رہ رہاں ہوں اور میں یہاں بہت خوش ہوں  آزادی چھوڑ کر غلامی میں خوش ہو یہ تم نے کیا بات کر دی  آپ بھی شہر میں ہیں اس کا مطلب کہ آپ بھی غلامی میں ہیں  بندر میاں نے کہا  شہر میں رہنا غلامی نہیں دراصل تمہارے گلے میں جو زنجیر لگی ہوئی ہے وہ غلامی ہے  میں تو جنگل سے اپنے عزیزوں سے ملنے شہر آتی ہوں اور اپنی مرضی سے واپس جنگل چلی جاتی ہوں  جاری ہے  میرے گلے میں کوئی زنجیر نہیں اور نہ میں کسی پنجرے میں قید ہوں  اپنی مرضی کی مالک ہوں جب دل چاہے کہیں بھی آ جا سکتی ہوں  یہ کہہ کر فاختہ بی نے بندر میاں سے پوچھا  تم کس طرح ڈاکٹر صاحب کے پاس آ کر پھنس گئے  مجھے ایک شکاری نے جنگل سے پکڑ کر ڈاکٹر صاحب کے ہاتھوں فروخت کر دیا  اب میں یہاں بہت خوش ہوں  بڑے مزے سے رہتا ہوں  بے فکری سے گھاس پر قلابازیاں کھاتا رہتا ہوں  ڈاکٹر صاحب کی خدمت کرتا ہوں ان کو دوائی تیار کرانے میں مدد کرتا ہوں  ان کے ساتھ رہ کر میں خود بھی ڈاکٹر بن گیا ہوں  کیا شہر کی آب و ہوا جنگل کی آب و ہوا کا مقابلہ کر سکتی ہے  ہر وقت دم گھٹتا محسوس ہوتا ہے  باسی اور گلی سڑی چیزیں کھانے کو ملتی ہیں  اوپر سے گلے میں زنجیر باندھ دی ہے بی فاختہ نے کہا  یہ بات آپ کی درست ہے کہ جنگل کی آب و ہوا اور شہر کی آب و ہوا میں بہت فرق ہے  ڈاکٹر صاحب کے دوا خانے کے باہر درخت اور گھاس نہ ہوتی تو میں بھی یہاں رہ کر بور ہو جاتا اور بھاگنے کی کوشش کرتا  آپ سے ملاقات ہو جانے پر مجھے جنگل یاد آ گیا ہے  ایک دن میں ضرور موقع ملتے ہی جنگل کی طرف فرار ہو جاؤں گا اور پھر کبھی پلٹ کر شہر میں نہیں آؤں گا  بندر میاں نے کہا  ایک رات ڈاکٹر صاحب نے بندر میاں کی زنجیر کھول کر لکڑی کے بنے ہوئے گھر میں بند تو کر دیا لیکن وہ دروازے کی کنڈی لگانا بھول گئے  ہوا کے زور دار تھپیڑے لگنے سے دروازہ کھل گیا  بندر میاں کو اب وہاں سے فرار ہو کر جنگل جانے کا موقع مل گیا  جنگل میں آ کر بندر میاں کو بہت سکون ملا  ان کی واپسی پر سب جانور خوش تھے اور انہیں مبارکبادیں دے رہے تھے  وہ بھی اپنوں سے مل کر بہت خوش تھے  بندر میاں کو جنگل میں آئے کئی دن گزر گئے لیکن وہ اپنے اندر ایک بے چینی محسوس کر رہے تھے  وہ جنگل کے جانوروں میں خود کو نمایاں رکھنا چاہتے تھے تاکہ جانوروں کو احساس ہو جائے کہ انہوں نے جنگل سے باہر رہ کر بہت کچھ سیکھا ہے  ایک دن بیٹھے بیٹھے بندر میاں کو خیال آیا کیوں نہ وہ جنگل میں ڈاکٹری کا کام شروع کر دے  اس کام سے وہ جانوروں میں نمایاں ہو جائے گا اور ہر کوئی اس کی عزت کرے گا  بندر میاں نے یہ خیال آتے ہی اس منصوبے پر عمل شروع کر دیا  جنگل سے جڑی بوٹیاں جمع کرکے مختلف امراض کی دوائیں بنا ڈالیں اور اپنا دوا خانہ کھول لیا  بھالو میاں ان کے پہلے مریض تھے انہیں دانتوں کی تکلیف تھی  میں تمہیں دانتوں کی دوا دے رہا ہوں  یہ ایسی دوائی ہے کہ دانتوں کو پتھر سے توڑنا چاہو گے تو پتھر ٹوٹ جائے گا لیکن دانت نہیں ٹوٹیں سے  کیا واقعی ایسا ہو جائے گا  بھالو نے حیرت سے پوچھا  ہاں ہاں ایسا ہو جائے گا  بندر میاں نے انہیں یقین دلایا  ایسا ہو جانے پر میں تمہارا منہ شہد سے بھر دوں گا  بھالو میاں نے خوشی سے اپنے پیلے میلے کچیلے دانتوں کی نمائش کرتے ہوئے کہا  بی لومڑی کو چلنے میں ایک پاؤں میں تکلیف ہوتی تھی  وہ بھی علاج کرانے پہنچ گئیں  کچھوے کو قبض کی شکایت تھی  چیل کو دور کا کم نظر آتا تھا  ہرن کو بھاگنے سے جلدی سانس پھول جاتا تھا  مینڈک میاں اس قدر بھاری ہو گئے تھے کہ ان سے چلنا دوبھر ہو گیا تھا  جس جانور کو بندر میاں کے دوا خانے کا علم ہوتا وہ وہاں پہنچ جاتا  بندر میاں اپنے دوا خانے میں جانوروں کو آتا دیکھ کر بہت خوش تھے  ان کا پورا دن جانوروں کو دوائیاں دینے میں گزر جاتا  بھالو میاں نے تین خوراک دوائیں کھا کر اپنے دانتوں پر ہاتھ پھیرا تو ایک دانت باہر آگیا،دوبارہ ہاتھ پھیرنے پر آدھا دانت ان کے ہاتھ میں آگیا  اپنے دانتوں کو گرتا دیکھ کر بھالو میاں اس خوف سے کہ کہیں سارے دانت باہر نہ آجائیں سختی سے منہ بند کر لیا  بی لومڑی صبح سو کر اُٹھی اور خوراک کی تلاش میں نکلنا چاہا تو ان کی وہ ٹانگ جس میں تکلیف تھی وہ پوری طاقت لگانے پر نہ اُٹھ سکی  کچھوے میاں دوائی کھا کر پوری رات پریشان رہے  صبح اُٹھنے پر چیل نے آنکھ کھول کر دیکھنا چاہا تو اس کی آنکھ میں اندھیرے کے علاوہ کچھ دکھائی نہیں دے رہا تھا جبکہ دوسری آنکھ سے بھی دھندلا نظر آ رہا تھا  بی ہرن دوائی کھا کر ایسی سوئیں کہ صبح اُٹھانے پر بھی نہ اُٹھ سکیں  بندر میاں اپنے دوا خانے میں بیٹھے مریضوں کا انتظار کر رہے تھے  انہوں نے بہت سارے جانوروں کو دوا خانے کی جانب آتا دیکھا تو سمجھ گئے کہ ان کی دوائیوں نے اُلٹا کام دکھایا ہے جبھی وہ غصے میں بھرے ان کے پاس آ رہے ہیں  بندر میاں نے آؤ دیکھا نہ تاؤ فوراً دوڑ لگا دی  غصے میں بھرے جانوروں نے دوا خانے کو خالی پایا تو ان کا غصہ اور بھڑک اُٹھا  دور کھڑے بندر میاں تھر تھر کانپ رہے تھے اور اس دن کو بری طرح کوس رہے تھے جس دن انہوں نے ڈاکٹر بننے کا سوچا تھا  تمام جانور سخت غصے میں تھے اور بندر میاں کو برا بھلا کہہ رہے تھے  بندر میاں کو جانوروں کی تکلیف کا بہت افسوس تھا ساتھ ہی ساتھ وہ دل میں یہ بھی کہہ رہے تھے کہ جس کا کام اُسی کو ساجھے اور اب ان کے قدم شہر کی جانب دوبارہ اُٹھ رہے تھے  
تسنیم جعفری  وہ دونوں سالگرہ سے لوٹے تو رات کے دس بج رہے تھے،آتے ہی ٹی وی کے آگے بیٹھ گئے کیونکی ان کا پسندیدہ پروگرام آ رہا تھا  ہو گئی تمہاری پارٹی ختم  آپا اپنے کمرے سے نکل کر آئیں، اور آتے ہی اب ٹی وی کے سامنے فِٹ ہو گئے ہو  کوئی فرض ہے یہ پروگرام دیکھنا کہ اگر نکل گیا تو گناہ ہو گا  کوئی اپنی پڑھائی کا بھی ہوش ہے تم لوگوں کو کہ نہیں  چھوڑیں آپا کیا رکھا ہے پڑھائی وڑھائی میں  دیکھیں کتنا اچھا پروگرام ہے  جگنو انگڑائی لیتے ہوئے بولا علم میں دولت بھی ہے،قدرت بھی ہے،لذت بھی ہے مٹھو نے لقمہ دیا  آپا دراصل سکول میں کوئی خاص پڑھائی وڑھائی تو ہوتی نہیں،سمجھ نہیں آتا کیا پڑھیں کیا نہیں  شمع نے صفائی پیش کی  جاری ہے  سبق پھر پڑھ صداقت کا،عدالت کا،شجاعت کا لیا جائے گا تجھ سے کام دنیا کی امامت کا مٹھو نے ان کی مشکل حل کرنے کی کوشش کی  ارے بھئی مٹھو یہ صداقت اور شجاعت صاحب کس سکول کے اساتذہ ہیں کیا ہمیں ٹیوشن رکھوا رہے ہو  جگنو نے مٹھو کا مذاق اُڑایا  بھئی میں تو امامت نہیں کر سکتی کیونکہ میں لڑکی ہوں لہٰذا یہ شعر تو تمہارے لئے ہی ہے  شمع نے سارا بوجھ جگنو پر ڈال دیا  یہ کیا بدتمیزی ہے  ہر بات مذاق میں اُڑا دیتے ہو اور مٹھو میاں کا ادب کیا کرو یہ میرے پروفیسر صاحب کا مٹھو ہے کوئی گِرا پڑا عام طوطا نہیں ہے  آپا بگڑتے ہوئے بولیں  اس ذرہ نوازی کے لئے شکریہ آپا  مٹھو عاجزی سے بولا  لو بھئی اس نے تو تمہیں بہن بنا لیا  مٹھی آپا  جگنو نے پھر مذاق اُڑایا  یہ مٹھی آپا کیا ہوتا ہے  شمع نے حیران ہو کر پوچھا بھئی مٹھو کی بہن مٹھی ہوئی نا  جگنو نے وضاحت کی ٹھہر جاؤ بدتمیزوں تم لوگ اس طرح باز نہیں آؤ گے،میں تمہیں ابھی بتاتی ہوں  آپا انہیں مارنے کے لئے کوئی چیز ڈھونڈنے لگیں تو ان دونوں نے اپنے کمرے کی طرف دوڑ لگا دی اور مٹھو کی آواز دور تک ان کا پیچھا کرتی رہی،وہ کہہ رہا تھا  میسر آتی ہے فرصت فقط غلاموں کو  نہیں ہے بندہ حُر کے لئے جہاں میں فراغ  آج اتوار تھا اور ٹی وی پر انڈیا اور پاکستان کا کرکٹ میچ آ رہا تھا لہٰذا جگنو اور شمع کا سارا دن ٹی وی کے آگے گزرا،جگنو ساتھ ساتھ میچ پر رواں تبصرہ بھی پیش کر رہا تھا،ہر بال پر اس کا رد عمل دیکھنے والا تھا  اتنے میں احمد شہزاد نے ایک اور وکٹ لے لی  واہ واہ کیا وکٹ لی ہے  شاباش میرے بھائی  سکھا دے سبق ان ہندوستانیوں کو آخر انہوں نے پاکستانیوں کو سمجھا کیا ہے  ہرا دیں گے اتنی آسانی سے یہ ہمیں  جگنو خوشی سے پھولے نہیں سما رہا تھا  نہ سمجھو گے تو مٹ جاؤ گے اے ہندوستان والو  تمہاری داستان تک نہ ہو گی داستانوں میں  مٹھو نے بھی لقمہ دیا جو صبح سے میچ دیکھ رہا تھا کمنٹری جگنو کی زبانی ایکشن کے ساتھ سن رہا تھا  ارے واہ مٹھو صاحب آپ نے تو خوش کر دیا کیا شعر پڑھا ہے  جگنو نے قریب آکر پنجرے کو تھپتھپایا اور اُٹھا کر اپنے پاس رکھ لیا  شور سن کر آپا بھی کمرے سے باہر آگئیں اور یہ سب دیکھ کر ان کی چیخ ہی نکل گئی  غضب خدا کا  یہ کیا ہو رہا ہے  مٹھو کو بھی میچ دکھا رہے ہو،پروفیسر صاحب کو علم ہو گیا تو خودکشی کر لیں گے  خس کم جہاں پاک  جگنو ہاتھ اوپر اُٹھا کر آہستہ سے بولا،آپا مٹھو کا پنجرہ اُٹھا کر لے گئیں اور وہ احتجاج کرتا رہ گیا  رات کو کہیں جا کر میچ ختم ہوا،پاکستان میچ جیت گیا تھا  جگنو اور شمع کی خوشی کا کوئی ٹھکانہ نہیں تھا،وہ دونوں خوشی خوشی بھنگڑا ڈالتے ہوئے کچن میں آئے جہاں آپا رات کے کھانے کے برتن دھو رہی تھیں اور مٹھو ساتھ بیٹھا تھا  مبارک ہو مٹھو  پاکستان میچ جیت گیا جگنو ناچتے ہوئے بولا، واہ کیا مارا ہے  بڑا زور ہے ہماری ٹیم میں  کوئی اندازہ کر سکتا ہے اس کے زور بازو کا  نگاہ مرد مومن سے بدل جاتی ہیں تقدیریں  بھئی تمہارے شعروں نے تو ہندوستانی ٹیم کو ہلا کر رکھ دیا مٹھو  جگنو نے مٹھو کو شاباشی دی  رلاتا ہے تیرا نظارہ اے ہندوستان  مجھ کو  کہ عبرت خیز ہے تیرا فسانہ سب فسانوں میں  چلو باہر نکلو تم دونوں،مٹھو کو بھی خراب کرکے چھوڑو گے  آپا نے ڈانٹا  ویسے آپا  یہ مٹھو بچپن سے پروفیسر صاحب کے ساتھ ہے لیکن پھر بھی اتنا خراب نہیں ہوا جتنا چند سالوں میں تم ہو گئی ہو  جگنو نے آپا کی چوٹی کھینچتے ہوئے کہا تو وہ برتن چھوڑ کر اس کے پیچھے بھاگیں،وہ ہاتھ نہیں آیا تو جا کر ابو کو شکایت لگائی  ابو نے اس کے لئے یہ سزا تجویز کی کہ جگنو ایک ہفتے تک آپا سے اردو پڑھے گا اور شعروں کی تشریح یاد کرکے سنائے گا کیونکہ وہ اردو کے ماہانہ ٹیسٹ میں فیل ہو گیا تھا  جاری ہے  
نیلم علی راجہ  تم کب آئی  بندہ کوئی فون ہی کر دیتا ہے  میں نہ جاتی  تمہاری سرپرائز دینے والی عادت نہ گئی  ثناء نے ایک سانس میں سب کہہ ڈالا  روایتی نند بھابھی کے بجائے دونوں میں دوستی بہت تھی  میں  بس دل کیا تو آگئی،عمر تین ماہ کے لئے ملک سے باہر گئے ہیں  میرا دل چاہا تم لوگوں کے پاس آکر رہوں تو آگئی  ارم نے جواب دیا  بہت اچھا کیا یہ تو  ثناء نے خوش ہوتے ہوئے کہا  راحیل بھی تمہیں دیکھ کر خوش ہو جائیں گے  تم نے بتایا تو نہیں کہ تم آئی ہوئی ہو  ثناء نے استفسار کیا  نہیں بھابھی میں نے کسی کو نہیں بتایا  ارم نے جواب دیا  چلو رات کو سرپرائز ملے گا انھیں  ثناء نے خوشی سے کہا  اسعد جو ماں کو دیکھ رہا تھا  فوراً اپنے کمرے کی طرف چل دیا  جاری ہے  ثناء نے اسے دیکھا تو آواز دے ڈالی  مگر وہ رکا نہیں اپنے کمرے میں چلا گیا  ثناء ارم کو دیکھ کر کہنے لگی مجھے سمجھ نہیں آتی یہ ہر وقت مجھ سے روٹھا روٹھا رہتا ہے  کوئی بات نہیں کرتا نہ ہی سکول کی کوئی بات بتاتا ہے  بس اپنے کمرے میں بند رہتا ہے  اب میں آگئی ہوں ناں دیکھ لیتی ہوں کیا مسئلہ ہے  آپ پریشان مت ہوں  ارم نے تسلی دیتے ہوئے کہا  ثناء نے ایک بار پھر اسے گلے لگا لیا  رات کا کھانا کھا کر ثناء اور راحیل اپنے کمرے میں چلے گئے جبکہ ارم اسعد کے کمرے میں چلی گئی  اسعد کھانا کھا کر پہلے آ گیا تھا  سکول کا ہوم ورک کر رہا تھا  ارم کو آتا دیکھ کر مسکراتے ہوئے کاپی بند کرنے لگا  ارم نے کاپی لیتے ہوئے کہا ارے مجھے بھی دکھاؤ  میں بھی تو دیکھوں کہ میرا شہزادہ کیسا لکھتا ہے  ارے یہ کیا کس طرح لکھ رہے ہو  صاف صاف لکھو ناں  ارم نے اسے پیار سے سمجھاتے ہوئے کہا  پھپھو جانی میرا سکول جانے کو دل نہیں کرتا  نہ ہی ہوم ورک کرنے کو کرتا ہے  اسعد اداس شکل بنا کر بولا  ارم نے بغور اس کی طرف دیکھا تو اسعد نے نظریں چرانا شروع کر دیں  مجھے تو بتاؤ کیا مسئلہ ہے کیوں نہیں سکول اچھا لگتا  ارم نے اس سے پوچھا  اسعد خاموش رہا  اچھا ٹھیک ہے اب میں جتنے دن یہاں ہوں تمہیں میں ہوم ورک بھی کرواؤں گی اور خود سکول چھوڑ کر بھی آیا کروں گی  ارم نے اسے خوش کرتے ہوئے کہا  اسعد یہ سن کر گھبراتے ہوئے کہنے لگا نہیں نہیں پھپھو میں خود چلا جاؤں گا  آپ سکول مت آنا  ارم کو سمجھ نہیں آئی مگر اسے زیادہ نہیں کریدا  اچھا اچھا اب چلو تم آرام کرو صبح جلدی اُٹھنا ہوتا ہے تمہیں  ارم اب پریشان ہو گئی تھی  وہ بھی اپنے کمرے میں آ کر لیٹ گئی  اور اسعد کے بارے میں سوچتی رہی  اپنی اس کی کوئی اولاد نہیں تھی اسعد سے اسے بہت محبت تھی  وہ تھا بھی اس کا لاڈلا  صبح فجر کی نماز کے بعد سونے کا ارادہ ترک کرکے وہ اسعد کے کمرے میں چلی گئی  اسعد واش روم میں گیا ہوا تھا  بیڈ پر اس کا یونیفارم رکھا تھا  یونیفارم کا رنگ پیلا تھا  اور جوتے بھی گندے تھے  قریب پڑی جرابوں سے بو آ رہی تھی  لگتا تھا کسی نے صحیح طرح سے دھوئے نہیں تھے  وہ اُلٹے قدموں باورچی خانے میں چلی گئی  صغراں اسعد کا ناشتہ بنا رہی تھی  صغراں اسعد کے یونیفارم کا حال دیکھا ہے تم نے  ارم نے خفگی سے پوچھا  صغراں یوں پکڑے جانے پر بوکھلا گئی  وہ بی بی جی دھونے کا وقت نہیں ملا وہ کہنے لگی  سارا دن تم فارغ رہتی ہو  اور کتنا وقت چاہیے تمہیں  اور یہ انڈہ تم نے جلا کے رکھ دیا ہے  بھابھی کچھ نہیں کہتی تمہیں  ارم اسے اسعد کا دوسرا صاف یونیفارم نکالنے کا کہہ کر خود انڈہ بنانے لگی  ناشتہ ٹرے میں رکھ کر وہ اسعد کے کمرے میں ہی لے آئی  اب صغراں اس کا صاف یونیفارم نکال چکی تھی  اب جا کر اس کے جوتے پالش کرکے لاؤ  اور ناشتہ کرکے اس کے سارے یونیفارم دھو کر مجھے دکھاؤ  جرابیں بھی دھو اور ابھی کوئی دھلی ہوئی لے کر آؤ  ارم نے اسے سختی سے کہا  جاری ہے  
زنیرا،میرپور خاص  فزا اور ایان دونوں بہن بھائی تھے  ان کے امی ابو ٹرین حادثے میں فوت ہو گئے تھے،اس لئے وہ دونوں اپنی پھوپھو ثمینہ کے ساتھ رہتے تھے  پھوپھی فزا سے سارے گھر کا کام کراتی تھیں  یہ سب دیکھ کر ایان کو بہت دکھ ہوتا  وہ اپنے جیب خرچ سے جو چیز خریدتا اور رات کو اپنی بہن کے ساتھ کھاتا،کیونکہ پھوپھی فزا کو جیب خرچ نہیں دیتی تھیں  وہ فزا کو اسکول بھی نہیں بھیجتی تھیں  پھوپھا کا شہر سے باہر بڑا کاروبار تھا  یوں ہی دن گزرتے گئے  ایان اور فزا اب تھوڑے بڑے اور سمجھ دار ہو گئے تھے  معمول کے مطابق آج بھی ایان اپنی پھوپھو کے ساتھ بازار گیا تھا  ایان کے پاس صرف پچاس روپے تھے  اس نے ان پیسوں میں بہن کے لئے چوڑیاں خرید لی تھیں  پھوپھو اور ایان بازار گئے تب فزا گھر میں جھاڑو لگا رہی تھی کہ اسے پھوپھو کے کمرے میں قدموں کی آہٹ سنائی دی  جاری ہے  اس نے قریب پڑا ڈنڈا اُٹھایا اور آہستہ آہستہ پھوپھو کے کمرے کی طرف چل دی اور چھپ کر کھڑکی سے دیکھنے لگی  ایک چور ہاتھ میں گٹھڑی اُٹھائے باہر کی طرف آ رہا تھا  فزا یہ سب دیکھ کر دروازے کے پیچھے چھپ گئی  جیسے ہی چور باہر آیا فزا نے ڈنڈا گھما کر اس کے سر پر دے مارا  چور دھڑام سے گر پڑا  اتنے میں گھنٹی کی آواز آئی  فزا نے جب دروازہ کھولا تو اس کی پھوپھو سامنے کھڑی تھیں  اس نے سارا ماجرا سنایا  پھوپھو نے بچوں کے ساتھ مل کر چور کو رسیوں سے باندھ دیا اور پولیس کو فون کیا  پولیس آکر چور کو لے گئی  پھوپھو کو احساس ہوا کہ جو بچی ان کو ایک آنکھ نہیں بھاتی تھی اس بچی نے آج ان کے لئے اتنا کچھ کیا ہے  یہ سوچ کر پھوپھو نادم ہو گئیں  اب وہ ایان کی طرح فزا سے بھی اچھا سلوک کرنے لگیں  
فاطمہ ساجد  تیسری کلاس کا رزلٹ اناؤس ہوا،آسیہ فرسٹ جبکہ نائیلہ سیکنڈ آئی،باقی تمام بچیاں پاس ہو گئیں  کچھ بچیوں نے تالیاں بجائیں،باقی گھروں کو رخصت ہو گئیں  پاپا جان  میرے پیپرز ان سب سے اچھے ہوئے تھے  میں نے پیپرز کے بعد ان سے سوالوں کے جواب پوچھے تھے اور اُن میں سے اکثر غلط تھے  ان کا ہوم ورک بھی مکمل نہیں ہوتا تھا اور کاپیوں کی حالت بھی خراب ہوتی تھی  رابعہ نے ایک ہی سانس میں کہا  بیٹا جانی  تمہیں پتہ ہے پرائیویٹ سکولوں میں ایسے ہی ہوتا ہے رشتہ داریاں اور سفارش کام آتی ہے  فرسٹ آنے والی سکول کی مالک کی بیٹی اور سیکنڈ آنے والی عزیزہ ہے  اصل میں وہ اپنے پاؤں پر خود ہی کلہاڑی مار رہی ہیں  اس میں طالب علم کا نقصان ہے  جاری ہے  مگر پاپا جان  انہیں ایسا نہیں کرنا چاہئے  رابعہ نے کہا  وہ مجبور ہیں  شاید اُن کی یہ سوچ ہو کہ ان کے بچے فرسٹ نہ آئیں تو اُن کی عزت نہ ہو گی  وہ ڈرتے ہیں کہ ان کی ناک نیچی نہ ہو جائے  وہ تو ٹھیک ہے پاپا جان  انہیں سوچنا چاہئے  بیٹا تم خوب دل لگا کر پڑھو،پانچویں کے بورڈ کے پیپرز ہیں،وہاں سفارش کام نہیں آئے گی  رابعہ نے یہ بات پلے باندھ لی اور محنت کرنے لگی  اس دوران چوتھی کلاس میں بھی اُس کی وہی پوزیشن رہی  سکول مالک کی بیٹی فرسٹ اور عزیزہ سیکنڈ آئیں  فرق یہ پڑا پہلے رابعہ پانچ نمبروں کے فاصلے پر تھی  اس بار ایک نمبر سے تھرڈ آئی تھی مگر اُس نے ہمت نہ ہاری  پانچویں کے بورڈ کے امتحانات شروع ہوئے  سکول کے مالک نے اپنی بیٹی کیلئے تگ و دو کی  پیپرز کے دوران بھی حوصلہ افزائی کی کہ بیٹا گھبرانے کی کوئی بات نہیں  وہاں چیٹنگ وغیرہ پر پابندی ہوتی ہے،اگر آپ کی تیاری مکمل ہے تو پیپر دے آؤ وہ خود ڈیوٹی پر چلے گئے  پیپر شروع ہوئے  جب رزلٹ آیا تو رابعہ پرائیویٹ سکولوں میں سیکنڈ آئی جبکہ وہ سالوں سے فرسٹ،سیکنڈ آنے والی طالبات صرف پاس ہوئیں  آج رابعہ بہت خوش تھی کہ وہ سیکنڈ آئی ہے  اُس کو محنت کا پھل مل گیا  دیکھا ساتھیو  علم ہی طالب علم کی سفارش ہے  اسے حاصل کرنے کیلئے محنت درکار ہوتی ہے نہ کہ رشتہ داری ضروری ہے  آپ بھی وعدہ کریں کہ محنت سے یہ مقام حاصل کریں گے  اللہ تعالیٰ ہمیں محنت کی توفیق دے  آمین  
تسنیم جعفری  ارے یہ طوطا کہاں سے آیا  جگنو اور شمع کی سکول سے آتے ہی دروازے کے اندر رکھے پنجرے پر نظر پڑی تو وہ خوشی اور حیرت سے چیخ کر پرندوں کی دنیا کا درویش ہوں میں صرف طوطا نہیں ہوں میں  یہ آواز کہاں سے آئی  کیا یہ طوطا بولا تھا  شمع نے پریشانی سے اِدھر اُدھر دیکھ کر پوچھا لیکن یہ شعر تو اقبال نے شاہین کے لئے کہا تھا  طوطے کے لئے تو نہیں کہا تھا  جگنو بولا اسے کہتے ہیں اپنے منہ میاں مٹھو بننا  شمع بولی،پھر دونوں بھاگے بھاگے باورچی خانے میں گئے جہاں امی کھانا بنا رہی تھیں  امی وہ طوطا کون لایا ہے  دونوں نے ایک زبان ہو کر پوچھا وہ تمہاری شاہین آپی لائی ہیں  ان کے اردو کے پروفیسر ایک ماہ کے لئے ملک سے باہر گئے ہیں،کسی سیمینار میں شرکت کے لئے،تو ان کی نظر میں شاہین ہی بہترین شخص تھی جو اس فلاسفر طوطے کی نگرانی کر سکتی تھی  جاری ہے  امی بولیں چلو  یک نہ شُد دو شُد  جگنو بولا، پہلے کیا شاہین کم تھیں فلسفہ جھاڑنے کے لئے جو اب یہ بولنے والا طوطا بھی ہم پر مسلط کر دیا گیا ہے  بس ایک ماہ کی تو بات ہے  پھر یہاں سے واپس مگر امی  اس طوطے کو تو اقبال کے اشعار بھی یاد ہیں  یہ بڑی حیرت کی بات ہے  شمع بولی بیٹا آپ لوگوں کے لئے یہ حیرت کی بات ہے کیونکہ آپ لوگوں کو اردو سے دلچسپی نہیں ہے،لیکن یہ طوطا تو بچپن سے ہی پروفیسر صاحب کے پاس ہے انہوں نے اقبالیات میں پی ایچ ڈی کیا ہوا ہے،انہیں خود بھی اقبال کا پورا کلام زبانی یاد ہے،اور جیسے جیسے وہ اشعار پڑھا کرتے تھے تو اس مٹھو کو بھی وہ شعر یاد ہوتے گئے  اوہ  بہت تھک گیا  جگنو لاؤنج میں آیا،بیگ ایک طرف پھینکا اور جوتوں سمیت صوفے پر گر گیا،پھر وہیں سے بولا، شمع جلدی سے اے سی چلا دو گرمی سے برا حال ہو رہا ہے  رہنے دو بھائی  اب ایسی بھی گرمی نہیں ہے،آج تو موسم اچھا ہے  شمع بے زاری سے بولی چلاتی ہو یا  جگنو نے کشن اُٹھا کر ہوا میں لہرایا جیسے اس کو دے مارے گا خود کیوں نہیں چلا لیتے  مجھ پر ہی رعب ڈالتے رہتے ہو ہر وقت جاؤ نہیں چلاتی بدتمیز کہیں کے  شمع بھی ایک کشن لے کر قالین پر دراز ہو گئی اچھا بہن معاف کر دو،آئندہ بدتمیزی نہیں کروں گا  دیکھو اب تو معافی مانگ لی ہے نا اب تو چلا دو اے سی ورنہ میں گرمی سے مر جاؤں گا،تم اے سی کے قریب بیٹھی ہو اس لئے تم سے کہا  جگنو نے دیکھا کہ رعب سے کام نہیں چل رہا تو التجا شروع کر دی  ارے بھئی یہ کس بات پر بحث ہو رہی ہے  تم دونوں تو لگتا ہے پیدا ہی جھگڑے کرنے کے لئے ہوئے ہو  دادی جان اپنے کمرے سے تسبیح پڑھتی ہوئی نکلیں،وہ ظہر کی نماز ادا کر رہی تھیں اور اب ان کی بحث سن کر باہر آگئی تھیں  السلام علیکم دادی جان  دیکھیں نا میں اتنا تھکا ہوا ہوں اور شمع کو میرا ذرا خیال نہیں ہے  جگنو ذرا اور صوفے میں دھنستے ہوئے خفگی سے بولا تیرے صوفے ہیں افرنگی،تیرے قالین ہیں ایرانی لہو مجھ کو رلاتی ہے جوانوں کی تن آسانی ہیں ں ں ں  ان تینوں نے حیرت سے مٹھو کو دیکھا دادی جان  پہلے آپا کیا کم تھیں ہم پر تنقید کرنے کے لئے جو اب اس مٹھو کو بھی لے آئیں ہیں  یا اللہ ایک ماہ کیسے گزرے گا  جگنو بے چارگی سے بولا چلو بیٹا اُٹھو  جاؤ جا کر پہلے یونیفارم بدلو،ہاتھ منہ دھوؤ پھر یہاں آنا  دادی جان بولیں  نہیں دادی جان  ابھی میرا دل کچھ بھی کرنے کو نہیں چاہ رہا،پہلے کھانا کھاؤں گا پھر سوچوں گا،آپ شمع کو کہیں اے سی چلائیں اور ٹی وی کا ریموٹ مجھے اُٹھا کر دے  جگنو نے پھر آڈر جاری کیا تو مٹھو بھی بولے بنا نہ رہ سکا ہے دل کے لئے موت مشینوں کی حکومت احساس مروت کو کچل دیتے ہیں آلات دادی جان میں اسے جان سے مار دونگا  جگنو نے کشن اُٹھا کر مٹھو کے پنجرے پر دے مارا،اس اچانک حملے پر مٹھو کی جان ہی نکل گئی  ارے ارے  یہ کیا ہو رہا ہے  مارو گے بے زبان کو  آپا غصے سے بولیں جنہوں نے اپنے کمرے سے نکلتے ہوئے سب دیکھ لیا تھا اُف  اللہ میری توبہ یہ بے زبان ہے  جگنو کانوں کو ہاتھ لگاتا ہوا بولا، اتنا تو کوئی پروفیسر بھی نہیں بول سکتا،اس نے تو آتے ہی میرا سکون برباد کر دیا ہے  دیکھنا میں اسے گھر سے نکال کر ہی رہوں گا  جگنو غصے سے پیر پٹختا ہوا اپنے کمرے میں چلا گیا  جاری ہے  
نیلم علی راجہ  آج پھر کلاس کے بچوں نے اسعد کے ساتھ کھیلنے سے منع کر دیا تھا  اس کے پاس سے ایک خاص قسم کی بو آتی تھی،جس سے سب بچے چڑتے تھے  ٹیچر کو شکایت لگانے پر ٹیچر نے اسعد کو سب بچوں سے الگ تھلگ ایک کونے میں بیٹھا دیا تھا  بلیک بورڈ دیکھنا بھی مشکل ہو رہا تھا  اسعد جو پہلے ہی کم گو تھا اب اس بات کی وجہ سے اس کا اعتماد بھی جاتا دکھائی دے رہا تھا  جیسے تیسے مس ہما کا پیریڈ گزرا  اگلا پیریڈ اردو کا تھا اور مس عنبرین تو بہت سخت ٹیچر تھیں  وہ اب اسعد کے بارے میں کیا رائے قائم کریں گی  ابھی اسعد انہی سوچوں میں تھا کہ مس عنبرین کے آنے پر سب بچے کھڑے ہو گئے  بیٹھنے کا کہنے پر ٹیچر نے کلاس کا ایک چکر لگایا  اسعد کو الگ تھلگ بیٹھا دیکھ کر پوچھا تو اس کے جواب دینے سے قبل ہی کلاس کا مانیٹر بولا میم اسعد نہاتا نہیں ہے  جاری ہے  اس سے بہت بدبو آتی ہے  اس لئے اسے میم ہما نے الگ بیٹھا دیا ہے  میم عنبرین نے خلاف توقع اسعد سے نرمی میں پوچھا آپ کیوں نہیں نہاتے  اسعد کوئی جواب دیئے بغیر ہنوز کھڑا رہا  میم عنبرین نے اسے خاموش کھڑا دیکھ کر بیٹھنے کا کہہ کر واپس آکر پڑھانا شروع کر دیا  اسی طرح سکول سے چھٹی کا وقت ہو گیا  یہ پہلا واقعہ نہیں تھا  صفائی کے معاملے میں اسعد کی بہت سی شکایات سکول کی ڈسپلن کمیٹی کے پاس درج تھیں  جن میں کبھی اس کے ناخن نہ تراشے ہونا،بال بڑھے ہونا،جسم سے بدبو آنا،یونیفارم میلا ہونا،جوتے گندے ہونا شامل تھیں  اسعد کو نوٹس دیا جاتا اور ہر دفعہ وہ سائن ہو کر آجاتا مگر ہوتا کچھ نہ تھا  کلاس کے بچے اس کو مذاق کا نشانہ بنایا کرتے تھے  کوئی اس سے دوستی کرنے کو تیار نہیں تھا  اس سے اسعد کی شخصیت بری طرح متاثر ہو رہی تھی  گھر پہنچ کر اسعد نے اپنا سکول کا بستہ زور سے جا کر کرسی پر پٹخا  ملازمہ کھانا لے کر آگئی  اسعد نے پوچھا ممی کہاں ہیں  بیگم صاحبہ ایک پارٹی میں گئی ہیں  ملازمہ نے جواب دیا  میرا یونیفارم دھو دو صغراں  ابھی دو دن پہلے ہی تو دھویا ہے  ابھی کہاں گندا ہوا ہے  پرسوں دھو دوں گی  ابھی مجھے بہت کام کرنے ہیں  صغراں نے ترت جواب دیا  اسعد خاموش ہو گیا  وہ اب بحث نہیں کرتا تھا  نو سال کا ہو گیا تھا  اب ہر بات سمجھنا شروع ہو گیا تھا  مگر اپنی بات نہیں سمجھا پا رہا تھا  باتھ روم میں جا کر کپڑے بدلے اور بھوکا ہی سو گیا  اسے اپنے کلاس کے بچوں کی باتیں تکلیف دے رہیں تھیں  وہ آنسو بھری آنکھوں سے سوچتا سوچتا سو گیا  آنکھ کھلی تو گھر میں ہلچل تھی  اسے حیرت ہوئی کیونکہ وہ اکلوتا تھا اور ممی پاپا یا تو لیٹ آتے ورنہ ممی سارا وقت فون اور ٹی وی میں مصروف ڈرامے دیکھتی رہتیں  ممی کے پاس اس کے لئے وقت نہیں تھا  ان کی اپنی مصروفیات تھیں  اسعد نے اُٹھ کر منہ دھویا اور کمرے سے باہر نکلا  اب اسے بھوک بھی زوروں کی لگی ہوئی تھی  گھڑی پر ٹائم دیکھا تو شام کے چھ بج رہے تھے  لاؤنج میں ایک عورت بیٹھی صغراں کو ڈانٹ رہی تھی  وہ ممی تو ہر گز نہیں تھیں  اسعد حیران ہوتے آگے بڑھا  جا کر دیکھا تو والہانہ گلے لگ گیا  وہ اس کی پھپھو ارم تھیں  ارم کی ناک سے بدبو کا ایک جھونکا چھو کر گزرا  چہرے کا زاویہ تھوڑا بگڑا مگر اسعد کی محبت میں اسے بھول کر کے اسعد کو پیار کرنے لگیں  کیسا ہے میرا بیٹا  ارم نے اسعد کو پیار کرتے ہوئے پوچھا  بالکل ٹھیک آپ اتنی دیر بعد کیوں آئی ہیں  میں آپ کو روزانہ یاد کرتا ہوں  اسعد نے معصومیت اور محبت سے پھپھو کے گلے میں بانہیں ڈال کر کہا  پھپھو کی جان اب میں آپ کے پاس چند ماہ رہنے آئی ہوں  آپ کے انکل ملک سے باہر جا رہے ہیں میں نے سوچا میں آپ کے پاس چلی آؤں  پھپھو نے محبت سے اس کا ماتھا چومتے ہوئے کہا  زبردست یہ تو بہت اچھا ہو گیا  اسعد نے خوشی سے چھلانگ لگاتے ہوئے کہا  صغراں اب مجھے بھوک لگ رہی ہے  مجھے کھانا لا دو  اسعد نے صغراں سے کہا  آپ نے دن کو کھانا نہیں کھایا  ارم نے استفسار کیا  نہیں پھپھو دل نہیں چاہ رہا تھا  اسعد نے لاپرواہی سے جواب دیا  دل کیوں نہیں چاہ رہا تھا  اچھا ایسا کرو صغراں نوڈلز ہیں تو وہ فرائی کر لاؤ  اب اگر کھانا کھا لیا تو پھر رات کو کھانا نہیں کھائے گا یہ  ارم نے صغراں کو بولا  وہ باورچی خانے میں چلی گئی  ارم نے سکول کی تفصیلات پوچھنا شروع کیں تو اسعد کا موڈ خراب ہونا شروع ہو گیا  اب آپ آ گئی ہیں ناں تو میں سکول سے چھٹیاں کروں گا  مجھے آپ کے ساتھ رہنا ہے  اسعد نے ارم سے کہا  سکول سے واپس آ کر ہم ساتھ ہی تو ہوں گے  اس میں چھٹیاں کیوں کرنی ہیں بھلا  ارم نے جواب دیا  ارم نے محسوس کیا اسعد سکول کے نام پر چڑ جاتا ہے  اس نے موضوع تبدیل کرتے ہوئے ممی پاپا کا پوچھنا شروع کر دیا  اسعد نے تفصیل بتانا شروع کی  ارم سن کر حیران رہ گئی کہ ماں کے ہوتے ہوئے بچہ ملازموں کے بھروسے پل رہا ہے  ماں کو اس کی بالکل پرواہ نہیں تھی  وہ کچھ سوچ کر چپ ہو گئی  اتنے میں اسعد کی ممی ثناء بھی آگئی  آتے ہی ارم کو دیکھا تو خوشی کے مارے چیخ نکل گئی  بیگ ایک طرف پھینکا اور لپک کر اسے گلے لگا لیا  جاری ہے  
فہیم عالم  دراصل بادشاہ سلامت کو تم پر ترس آگیا ہے  وہ تمہاری محنت و مشقت سے بے حد متاثر ہوئے ہیں  ان کو تمہارا یوں جاں فشانی سے کام کرنا بے حد پسند آیا ہے  انعام کے طور پر بادشاہ سلامت اب تمہیں شاہی محل میں اپنے ساتھ رکھنا چاہتے ہیں  بادشاہ سلامت کی خواہش ہے کہ تم کچھ عرصہ ان کے ساتھ محل میں گزارو  وہاں عیش و عشرت سے رہو  فیروز الدین بولا  کسان کو بھلا کیا اعتراض ہو سکتا تھا  لہٰذا خوشی سے اُچھلتا ہوا ان کے ساتھ ہو لیا اسے شاہی محل کے شاہی مہمان خانے میں ایک سجا سجایا کمرہ دیا گیا،کمرے میں آرام و آرائش کی ہر چیز موجود تھی،بڑی سی مسہری پر نرم و ملائم ریشمی بستر بچھا ہوا تھا  گاؤ تکیے لگے ہوئے تھے  ریشم کے پردے لٹک رہے تھے  جاری ہے  اسے عمدہ اور قیمتی کپڑے پہنائے گئے  ہر وقت ایک خادم اس کی خدمت کے لئے موجود رہتا  جس چیز کی بھی اسے تمنا ہوتی خادم فوراً حاضر کرتا،کھانے کا وقت ہوتا تو قسم قسم کے کھانے اس کے سامنے چن دیئے جاتے،الائچی،بادام اور پستے والا دودھ اسے پیش کیا جاتا  ہر قسم کے مشروب اس کے کمرے میں رکھے ہوتے  چند دن اسے درباری آداب کی تعلیم دی گئی  اور وہ شاہی دربار میں بیٹھنے لگا  اب وہ نرم نرم بستر پر سوتا،عمدہ لباس پہنتا،عمدہ اور صحت مند غذائیں کھاتا  کچھ ہی عرصے میں اس کا رنگ و روپ نکھر گیا،عادتیں سنور گئیں  اب وہ اچھا خاصا امیر زادہ دکھائی دینے لگا تھا  وقت گزرتے کب دیر لگتی ہے  یوں دو سال کا عرصہ گزر گیا،کسان اپنے ماضی کو بھول کر اس عیش و عشرت والی زندگی کا عادی بن گیا  ایک رات وہ بستر پر لیٹا تو اسے بڑی بے چینی محسوس ہوئی  کوئی چیز اس کے گداز جسم میں چبھ رہی تھی  وہ ساری رات بے قراری سے کروٹے بدلتا رہا  کبھی ہاتھ پھیر کر محسوس کرنے کی کوشش کرتا کہ آخر کیا چیز چبھ رہی ہے  غرض تمام رات وہ ایک پل کے لئے بھی نہ سو سکا  صبح اٹھتے ہی وہ خادم پر برس پڑا  تم کتنے کام چور ہو گئے ہو سست آدمی  تم نے ہمارا بستر ٹھیک طرح سے کیوں نہیں جھاڑا  پتہ نہیں  کیا چیز تمام رات ہمیں چبھتی رہی  ہم ایک لمحہ بھی نہیں سو سکے  خادم سر جھکائے اس کی ڈانٹ سنتا رہا لیکن کسان کے غصے کی آگ ٹھنڈی نہ ہوئی  وہ فوراً وزیر فیروز الدین کے پاس گیا اور خادم کی غفلت اور سستی کی شکایت کی  ہوں  واقعی  خادم نے بہت ہی غفلت سے کام لیا  آؤ  دربار لگنے والا ہے ہم بادشاہ سلامت سے شکایت کرتے ہیں  فیروز الدین اپنے ہونٹوں پر آئی پُراسرار مسکراہٹ کو دباتے ہوئے بولا  وہ دونوں شاہی دربار کی طرف چل دیئے  بادشاہ سلامت ابھی تک دربار میں تشریف نہیں لائے تھے  بادشاہ سلامت جیسے ہی دربار میں تشریف لا کر تخت پر رونق افروز ہوئے تو سب سے پہلا مقدمہ ان کے سامنے یہی پیش کیا گیا کہ فلاں خادم نے شاہی مہمان کے آرام کا خیال نہیں رکھا  شاہی مہمان رات بھر سو نہیں سکا  شاہی مہمان کے بستر کا جائزہ لیا جائے اور دریافت کیا جائے کہ آخر وہ کیا چیز تھی جو مہمان کو چبھتی رہی اور مہمان کے آرام میں خلل پڑا  بادشاہ سلامت نے حکم دیا جائزہ لینے کے لئے فیروز الدین چند سپاہیوں کے ساتھ شاہی مہمان خانے کے اس کمرے میں گیا،جہاں کسان کو ٹھہرایا گیا تھا  کچھ ہی دیر بعد ان کی واپسی ہوئی  حضور  یہ خشخاش کے دانے بستر کی چادر کے نیچے سے ملے ہیں  فیروز الدین اپنی ہتھیلی بادشاہ سلامت کے سامنے پھیلاتے ہوئے بولا ہتھیلی پر خشخاش کے چند دانے تھے  کیا صرف خشخاش کے چند دانوں کی وجہ سے تمہیں رات بھر نیند نہیں آئی  بادشاہ سلامت کہتے کہتے رُک گئے  ان کی نظر فیروز الدین پر پڑ گئی تھی جس کے ہونٹوں پر پُراسرار مسکراہٹ ناچ رہی تھی،وہ ساری بات سمجھ گئے  فیروز الدین  مجھے تم پر فخر ہے کہ اتنا عقل مند اور دانا آدمی میرے وزیروں میں شامل ہے  تم نے ٹھیک کہا تھا واقعی ماحول سے انسان کی عادت بنتی ہے  انسان جیسے ماحول میں رہتا ہے اسی کا عادی بن جاتا ہے  اس ماحول کے مطابق اس کے لئے رہنا آسان ہو جاتا ہے  یہی کسان تھا جو اُن مٹی کے ڈھیلوں پر بڑے آرام سے سوتا تھا اور اب یہ شاہی محل میں آیا تو خشخاش کے چند دانوں کی وجہ سے اسے رات بھر نیند نہیں آئی  بادشاہ سلامت ستائشی نظروں سے فیروز الدین کو دیکھتے ہوئے بولے،جبکہ کسان حیران و پریشان ان دونوں کو تک رہا تھا کیونکہ ان کی کوئی بھی بات اس کے پلے نہیں پڑی تھی  کسان  شاہی محل میں آپ کی مہمان داری کے دن ختم ہو گئے ہیں  اب آپ جا سکتے ہیں  ہم دراصل تمہارے ذریعے سے ایک تجربہ کرنا چاہتے تھے  ہم تجربہ کر چکے،جو نتیجہ ہم نے نکالنا تھا ہم نکال چکے  لیکن چونکہ ہمارے تجربے نے تمہاری عادتوں کو بگاڑ دیا ہے،اب آپ کے لئے اپنے پہلے والے ماحول کو قبول کرنا اتنا آسان نہ ہو گا  اس لئے ہم آپ کو وہ گاؤں تحفے میں دیتے ہیں جس میں آپ رہتے تھے  آج سے آپ اس گاؤں کے جاگیردار ہیں  آپ واپس جا کر چاہیں تو شاہی محل جیسا ماحول پیدا کریں اور باقی زندگی چین سے بسر کر سکتے ہیں  اتنا کہہ کر بادشاہ سلامت نے اسے جاگیر کی سند اور بہت سا انعام دیا  وہ کسان یہ سب لے کر خوشی خوشی اپنے گاؤں رخصت ہوا  
فہیم عالم  ارے  یہ  یہ  ہم کیا دیکھ رہے ہیں  بادشاہ سلامت کی حیرت میں ڈوبی آواز سن کر ان کے ساتھ موجود وزیروں اور سپاہیوں نے تعجب سے ان کی طرف دیکھا  کیوں حضور  ایسا کیا دیکھ لیا آپ نے  جو اتنی حیرت ہو رہی ہے  فیروز الدین مسکراتے ہوئے بولا،وہ بادشاہ سلامت کا سب سے قریبی اور چہیتا وزیر سمجھا جاتا تھا  وہ دیکھو  بادشاہ سلامت نے تو جیسے اس کا جملہ سنا ہی نہیں تھا  سب نے چونک کر سامنے دیکھا تو مبہوت ہو کر رہ گئے  کھیت کے کنارے موجود درخت کی چھدری چھدری سی دھوپ چھاؤں میں ایک شخص مٹی کے موٹے موٹے ڈھیلوں پر پڑا دنیا و مافیھا سے بے خبر خواب خرگوش کے مزے لے رہا تھا  ایک طرف کھونٹے سے بیل بندھے چارا کھا رہے تھے  جاری ہے  قریب ہی ہل پڑا تھا  کھیت آدھا کھدا ہوا تھا  معلوم ہوتا تھا کہ وہ کسان آدھے کھیت میں ہل چلا کر تھک گیا تھا اور ذرا سستانے کے لئے لیٹ گیا تھا  حیرت ہے  اس شخص کو یوں بغیر کسی بستر کے مٹی کے ان ڈھیلوں پر نیند کیسے آ گئی  بادشاہ سلامت حیرت سے بڑبڑائے  عالی جاہ  یہ کسان اسی ماحول کا عادی ہے  انسان جیسی عادت اختیار کر لے ویسا ہی بن جاتا ہے  اور اپنے ماحول کو قبول کر لیتا ہے  فیروز الدین نے ادب سے عرض کیا  نہیں  میں یہ بات نہیں مانتا  یہ اس کی عادت نہیں مجبوری ہے  بھلا  ایسا پاگل کون ہے  جو یہ حالت خوشی سے قبول کر لے،کہ اس طرح کنکروں پر سوئے  بادشاہ سلامت نفی میں سر ہلاتے ہوئے بولے حضور  بات تو وہی ہوئی نا  اس کی مجبوری ہی دھیرے دھیرے اس کی عادت بن گئی اور پھر آخر اس کی فطرت میں ڈھل گئی،یہ بچپن سے اسی طرح سختیاں سہتے سہتے اس ماحول کا عادی بن گیا ہے  اگر یہ بھی ہماری طرح محلات میں رہنے لگ جائے تو یہ بھی نرم و نفیس،بستروں پر سونے کا عادی بن جائے گا  نہیں  بلکہ بچپن سے جو شخص جس ماحول میں پلتا بڑھتا ہے،وہی اس کی فطرت بن جاتی ہے  جو بدل نہیں سکتی،جیسے واقعہ مشہور ہے ناکہ چمڑے کا کام کرنے والے ایک شخص کو عطر سونگھایا گیا تو وہ خوشبو سونگھ کر بے ہوش ہو گیا کیونکہ اس نے کبھی خوشبو نہیں سونگھی تھی  اس لئے اگر اس کسان کو نرم بستر پر سلا بھی دیا جائے تو پھر بھی اس کی یہ سخت زمین پر سونے کی عادت برقرار رہے گی  نرم و گداز گدوں پر سونے کے بعد بھی اگر اسے ان ڈھیلوں پر سونے کے لئے کہا جائے گا تو اس کے لئے مشکل نہ ہو گا  بادشاہ سلامت پُر زور اندازی میں بولے  نہیں حضور  ماحول سے عادت بنتی ہے  فطرت نہیں  اور عادت ماحول کے ساتھ بدل جاتی ہے  وزیر فیروز الدین بھی اَڑ گیا  اچھا  یہ بات ہے تو تم اپنی بات کو ثابت کرو  بادشاہ سلامت برا سا منہ بنا کر بولے  فیروز الدین سے ان کو بے تکلفی تھی  وہ ان کو پسند کرتے تھے  ورنہ کوئی اور وزیر مشیر بادشاہ سلامت سے یوں اختلاف کرنے کی جرأت نہیں کر سکتا تھا  ٹھیک ہے حضور  اگر یہ خادم اپنی بات ثابت نہ کر سکا تو جو چور کی سزا وہ بندو کی سزا  وزیر فیروز الدین مسکراتے ہوئے بولا  عالی جاہ  میں ایک عدد تجربہ کرنا چاہتا ہوں اگر آپ اجازت دیں تو  اس نے سوالیہ نظروں سے بادشاہ سلامت کی طرف دیکھا  اجازت ہے  بادشاہ سلامت بولے  فیروز الدین اپنے گھوڑے سے اُترا اور سیدھا سوتے ہوئے کسان کی طرف بڑھا  اس نے کسان کو جگایا تو وہ بڑبڑا کر اُٹھ کھڑا ہوا  اب جو اس نے بادشاہ سلامت اور اتنے سارے وزیروں،امیروں کو دیکھا تو گھبرا گیا  اے محنتی کسان  چلو ہمارے ساتھ شاہی محل چلو  کسان ڈر سے کانپتے ہوئے بولا  ڈرو نہیں محنتی کسان  تم سے کوئی غلطی نہیں ہوئی  جاری ہے  
ڈاکٹر جمیل جالبی  ایک چڑیا نے گیہوں کے کھیت میں گھونسلہ بنایا اور جب انڈوں سے بچے نکل آئے تو کھیت بھی پکنے کے قریب تھا  ایک دن جب وہ دانہ دنکے کی تلاش میں جانے لگی تو اس نے بچوں سے کہا میرے بعد اگر کھیت کا مالک آئے یا اس کے گھر والے آئے تو ان کی باتیں غور سے سننا اور پھر مجھے بتانا وہ کیا باتیں کر رہے تھے  چڑیا کے جانے کے ذرا دیر بعد کھیت کا مالک آیا اور اپنے بیٹے سے کہنے لگا میں سمجھتا ہوں کھیت پک چکا ہے  کل صبح ہی صبح اپنے دوستوں کے پاس جاؤ اور ان سے کہو کہ کھیت کاٹنے میں ہماری مدد کریں  شام کو چڑیا واپس آئی تو بچے پر پھیلا کر چیں چیں کرکے اس کے آس پاس پھرنے لگے اور جو کچھ سنا تھا وہ بتانے لگے اور بولے اے ماں اب ہمیں یہاں سے جلد از جلد چلے جانا چاہئے کیونکہ کھیت کٹنے والا ہے  جاری ہے  چڑیا نے کہا خاطر جمع رکھو  گھبرانے کی کوئی ضرورت نہیں یاد رکھو جس کھیت کا مالک اپنے دوستوں اور پڑوسیوں پر بھروسہ کرتا ہے  اس کا کھیت نہیں کٹتا مجھے یقین ہے یہ کھیت کل نہیں کٹے گا  دوسرے روز چڑیا پھر باہر گئی اور جاتے ہوئے کہہ گئی کہ آج اگر مالک آئے تو اس کی باتیں غور سے سننا اور مجھے بتانا  کچھ دیر بعد کھیت کا مالک آیا اور بہت دیر تک اپنے پڑوسیوں اور دوستوں کی راہ دیکھتا رہا لیکن وہاں کوئی نہ آیا  جب دھوپ تیز ہو گئی تو اپنے بیٹے سے کہنے لگا ان دوستوں اور پڑوسیوں کا کوئی بھروسہ نہیں بہتر ہے کہ تم اپنے چچا زاد اور بھائیوں سے کہو کہ کھیت کاٹنے میں ہماری مدد کریں  یہ بات سن کر چڑیا کے بچے بہت ڈرے اور جیسے ہی چڑیا آئی تو پر پھیلا کر اور چیں چیں کرکے اس سے کہا کہ آج یہ بات ہوئی  یہ سن کر چڑیا نے کہا بچو  خاطر جمع رکھو  گھبرانے کی کوئی بات نہیں مجھے لگتا ہے کہ اس کے رشتہ دار اس کے کام نہیں آئیں گے  اگلے دن جب چڑیا دانے دنکے کی تلاش میں جانے لگی تو اس نے پھر کہا بچو  کھیت کے مالک کی باتیں غور سے سننا اور مجھے بتانا یہ کہہ کر وہ چلی گئی  کچھ دیر بعد کھیت کا مالک آیا اور بہت دیر تک اپنے بھائی اور بھتیجوں کا انتظار کرتا رہا لیکن وہاں کوئی نہ آیا  جب دھوپ تیز ہو گئی تو اس نے اپنے بیٹے سے کہا اے میرے بیٹے دیکھا ہماری مدد کیلئے کوئی نہیں آیا اب تم دو درانتیاں تیز کرکے تیار رکھو کل ہم خود ہی اپنا کھیت کاٹیں گے  یہ سن کر چڑیا کے بچے بہت ڈرے اور جیسے ہی ماں آئی اسے پر پھیلا کر اور چیں چیں کرکے سارا ماجرا سنانے لگے  یہ بات سن کر چڑیا نے کہا اے بچو  اب ہمیں یہاں سے ضرور چلے جانا چاہئے مجھے یقین ہے کہ یہ کھیت اب ضرور کٹے گا کیونکہ جو آدمی اپنا کام خود کرنے کیلئے تیار ہوتا ہے وہ کام ضرور ہوتا ہے  یہ کہہ کر وہ اپنے بچوں کو اس کھیت سے دوسری جگہ لے گئی  اگلی صبح کھیت کا مالک آیا اور بیٹے کے ساتھ مل کر کھیت کاٹنے لگا اور کھیت کاٹ لیا  لیکن اُس سے پہلے چڑیا وہاں سے اپنے بچوں کو لے کر جا چکی تھی  
روبینہ ناز  کہیں دور ایک گاؤں میں کٹو اپنے پانچ چوزوں کے ساتھ رہتی تھی  وہ بہت ہنسی خوشی رہا کرتے تھے  کٹو کے سب بچے ہی بہت شرارتی تھے،وہ کبھی اِدھر تو کبھی اُدھر کھیل رہے ہوتے تھے  کٹو اُن کا بہت خیال رکھتی تھی  وہ جب بھی کھانے کی تلاش میں جاتی اپنے بچوں کو گھر چھوڑ جاتی تھی  آج جب وہ بچوں کو گھر چھوڑ کر باہر جانے لگی تو سب سے چھوٹے چوزے نے اُس سے کہا کہ آج میں بھی آپ کے ساتھ باہر جاؤں گا،میرا بڑا دل چاہ رہا ہے،اُس کی دیکھا دیکھی باقی چوزوں نے بھی کٹو سے باہر جانے کی ضد شروع کر دی  تم سب کا باہر جانا ٹھیک نہیں،کیونکہ ابھی تم سب چھوٹے ہو  کٹو نے پیار سے بچوں کو سمجھایا مگر وہ بضد تھے کہ آج وہ بھی باہر جائیں گے اور مزے کریں گے  جاری ہے  آخر وہ بچوں کی ضد کے آگے ہار گئی اور اُنہیں ساتھ لے کر ڈربے سے نکلی،ابھی تھوڑی دور ہی گئی تھی کہ ایک خطرناک سانپ نے حیرت سے کٹو اور اُس کے ساتھ چوزوں کو دیکھا کیونکہ اس سے پہلے وہ اپنے بچوں کو ساتھ لے کر کبھی باہر نہیں نکلی تھی  چنانچہ سانپ نے اُن کا پیچھا کرنا شروع کر دیا،ایک جگہ کٹو کو دانے نظر آئے تو اُس نے وہ دانے جمع کرنا شروع کر دیئے اور بچے کھیلنے لگے  سانپ نے سب سے چھوٹے بچے سے کہا ننھے چوزے تم بہت پیارے ہو  میرے پاس آؤ ہم مل کر کھیلتے ہیں  بڑے چوزے نے جب ننھے چوزے کو دیکھا تو وہ چیخ کر بولا اس سانپ سے دور ہو جاؤ کیونکہ یہ تمہیں نقصان پہنچائے گا  ننھا چوزہ ڈر کے مارے ماں کے پروں میں چھپ گیا اور سانپ کو دیکھ کر باقی چوزے بھی ماں کے پروں میں چھپ گئے  سانپ نے چوزوں کو ڈسنے کی بہت کوشش کی مگر ہر بار کٹو سامنے آ جاتی  کٹو کا شور سن کر دوسرے جانور بھی اُدھر آ گئے جنہیں دیکھ کر سانپ بھاگ گیا  سانپ کے ڈسنے کی وجہ سے کٹو کی جان چلی گئی  مگر اُس نے مرتے مرتے بھی پانچوں چوزوں کو پروں میں چھپا کر رکھا  ماں کا یہ ایثار اور یہ پیار دیکھ کر وہاں موجود جانوروں کی آنکھیں گیلی ہو گئیں سچ ہے  ماں اپنے بچوں کی زندگی کی خاطر اپنی جان قربان کر سکتی ہے اور جب تک ماں زندہ ہو،اُس کے بچوں کو کوئی نقصان نہیں پہنچا سکتا  ماں اس دنیا کی سب سے بڑی نعمت ہے  
ڈاکٹر جمیل جالبی  گاؤں سے باہر ہرے بھرے میدان میں ایک بوڑھا اپنے گدھے کو چرا رہا تھا  اتنے میں دور سے اسے شور سنائی دیا  کیا دیکھتا ہے کہ دشمن کی فوج تیزی سے اس طرف آرہی ہے  یہ دیکھ کر وہ گھبرا گیا اور جلدی سے اپنے گدھے کو ہانکتے ہوئے دوسری طرف بھاگنے لگا  گدھے نے پوچھا  اے مالک کیا ماجرا ہے  مالک نے جواب دیا کہ دشمن ہماری طرف آرہا ہے  جاری ہے  ہمیں یہاں سے فوراً بھاگ جانا چاہئے  ورنہ ہم دونوں پکڑ لئے جائیں گے  گدھے نے کہا اچھا یہ تو بتائیے اگر دشمن مجھے پکڑ لے تو کیا وہ مجھ پر اس سے زیادہ بوجھ لادے گا جتنا آپ لادتے ہیں  مالک نے کہا نہیں اس بات کا کوئی ڈر نہیں  مالک کی یہ بات سن کر گدھا کہنے لگا اگر اس بات کا ڈر نہیں تو پھر میں کیوں بھاگوں  مجھے کیا فرق پڑتا ہے میرا مالک تو ہے یا تیرا دشمن میرے لئے تو دونوں ایک ہیں  یہ کہہ کر گدھا وہیں کھڑا ہو گیا  
پروفیسر مسرت کلانچوی  رشید کو ڈرائیونگ کرتے چند ماہ ہو گئے تھے  اس کے والد کا خط آیا تھا کہ وہ دو تین دن کی چھٹی لے کر گھر آجائے  اس کی ماں اس کی منگنی کرنا چاہتی ہے  رشید نے صاحب سے چھٹی مانگی تو انہوں نے دو دن کے لئے اسے چھٹی دے دی  رشید سڑک کے کنارے کھڑا بس کا انتظار کر رہا تھا  اس نے دیکھا سامنے سے احتشام خان صاحب گاڑی چلاتے آرہے ہیں  ایک آدمی سڑک کراس کر رہا تھا  صاحب گاڑی پر قابو نہ رکھ سکے اور وہ آدمی گاڑی کے نیچے آگیا لیکن صاحب نے گاڑی روکنے کے بجائے تیز چلا دی اور ایک جھٹکے سے گاڑی رشید کے قریب روکی  بولے رشید  فوراً بیٹھو  صاحب نے ڈرائیونگ سیٹ رشید کے لئے خالی کر دی اور خود پچھلی سیٹ پر بیٹھ گئے  جاری ہے  مجھے ایئرپورٹ چھوڑ دو  لیکن صاحب  مجھے پتہ ہے تمہیں گھر جانے کی جلدی ہے  تم یہی گاڑی لے کر گاؤں چلے جاؤ  لیکن صاحب  وہ حادثہ  جو کچھ تم نے دیکھا ہے اسے بھول جاؤ اور میرا حکم مانو  رشید نے صاحب کو ایئرپورٹ پر چھوڑا اور تیزی سے گاڑی چلاتا اپنے گھر پہنچ گیا  تھوڑی ہی دیر گزری تھی کہ دروازہ کھٹکا  رشید نے دروازہ کھولا  موٹر سائیکل پر دو سپاہی آئے تھے  انہیں دیکھ کر گاؤں کے لوگ بھی جمع ہو گئے تھے  ایک سپاہی بولا  تم جس آدمی کو گاڑی سے ٹکر مار کر فرار ہوئے ہو اس کی حالت نازک ہے  راہ گیروں نے تمہاری گاڑی کا نمبر نوٹ کر لیا تھا  ہم تمہیں اس جرم میں گرفتار کرتے ہیں  لیکن یہ حادثہ میں نے نہیں کیا  یہ گاڑی میری نہیں  میں تو احتشام خان صاحب کا ڈرائیور ہوں  اپنے صاحب کا فون نمبر بتاؤ  سپاہی نے اپنے موبائل فون کا سپیکر آن کیا  رشید کے بتانے پر سپاہی نے فون نمبر ملایا  ہیلو  دوسری طرف احتشام خان تھے  سپاہی بولا  جناب  کیا آپ جانتے ہیں  ایک آدمی آپ کی گاڑی کے نیچے آکر شدید زخمی ہو گیا  میں کچھ نہیں جانتا  احتشام خان صاحب کی آواز آئی  میں تو دو دن سے اسلام آباد میں ہوں  میں اپنی گاڑی ڈرائیور رشید کو دے کر آیا تھا  اسی نے حادثہ کیا ہو گا  بڑا لاپروا ڈرائیور ہے  کوئی رعایت نہ کریں اس سے اور گاڑی میرے گھر بھجوا دیں  رشید اپنے صاحب کی یہ باتیں سن کر سکتے میں آگیا  پولیس نے اسے گرفتار کر لیا  حادثے میں زخمی ہونے والا شخص ایک ماہ ہسپتال رہنے کے بعد موت کے منہ سے نکل آیا لیکن رشید کو طویل عرصہ جیل کاٹنا پڑی  اس کی اور اس کے ماں باپ کی جمع پونجی وکیل اور مقدمے پر خرچ ہو چکی تھی  رشید جیل سے نکل کر اپنے گاؤں میں آیا تو اس کا سر جھکا ہوا تھا  وہ گھر میں داخل ہوا تو اس کے ماں باپ مٹی کے برتن بنا رہے تھے  وہ بھاگ کر اس سے گلے ملے  اس کی ماں نے اسے اس کی پسند کا کھانا بنا کر کھلایا  اس کا باپ بولا  چلو  اب چارپائی پر لیٹ جاؤ  آرام کرو  نہیں بابا  مجھے آرام کی ضرورت نہیں  مجھے برتن بنانا سکھائیں  رشید نے مٹی میں پانی ڈالا اور مٹی گوندھنے لگا  نرم نرم گیلی مٹی کو اپنے ہاتھوں میں لے کر اس نے اس کی خوشبو کو محسوس کیا جس میں صدیوں سے اس کے ابا کی محنت اور محبت رچی بسی تھی  رشید مٹی کے برتن بنا کر انہیں رنگین نقش و نگار سے سنوارتا اور شہر جا کر بیچتا  آہستہ آہستہ اس کے برتنوں کی مانگ بڑھتی گئی  آج سٹیڈیم میں ثقافتی میلہ تھا  رشید نے بھی اپنے برتنوں کا سٹال سجایا تھا  اس کے سٹال کے گرد لوگوں کا ہجوم تھا جو اس کے فن کی داد دے رہے تھے  ایک ٹی وی چینل کے اینکر نے اپنا مائیک اس کے آگے کیا  یہ خوبصورت ہنر اور فن آپ نے آرٹ کے کس ادارے سے سیکھا  کسی ادارے سے نہیں  رشید اپنے والد کے کندھے پر ہاتھ رکھ کر بولا  یہ میری خاندانی میراث ہے  یہ فن میرے پردادا،دادا اور والد سے سفر کرکے مجھ تک پہنچا ہے  میں کمہار ہوں اور مجھے اپنے کمہار ہونے پر فخر ہے  میں احتشام صاحب کا معمولی ملازم تھا  انہوں نے اپنے سفاکانہ رویے سے مجھے ایسا سبق دیا کہ میں اپنی میراث اور ورثے کی طرف لوٹ آیا  اب میرا ذاتی کاروبار ہے جو روز روز بڑھ رہا ہے  احتشام صاحب کی بیٹی باجی لبنیٰ کا بے حد شکریہ جنہوں نے مجھے رنگ بھرنا سکھایا  اب میں نے نہ صرف برتنوں جبکہ اپنی زندگی میں بھی خوبصورت حقیقی رنگ بھر لیے ہیں  
جدون ادیب  میں محکمہ تعلیم میں اوسط درجے کا ایک سرکاری افسر ہوں اور شہر سے خاصی دور اس گاؤں میں ایک خاص مقصد کے تحت آیا تھا  مجھے اس گاؤں کے بچوں کے لئے ایک اسکول قائم کرنا تھا،مگر اس سلسلے میں پہلے ایک سروے رپورٹ تیار کرنی میری ذمے داری تھی  مجھے بتایا گیا تھا کہ یہ کام اتنا آسان نہ ہو گا  وجہ یہ تھی کہ گاؤں کا سردار وہاں اسکول قائم کرنے کے خلاف تھا،کیونکہ تعلیم عام ہونے کے بعد اس کی سرداری خطرے میں پڑ جاتی،مگر چونکہ ایک معلم نے اس کام کے لئے کوشش کی تھی اور ایک بڑی رقم بھی مہیا کی تھی تو اسے ہر حال میں تکمیل تک پہچانا میری ذمے داری تھی  میں نے تیزی سے کام شروع کیا  چند روز بعد مجھے اس وقت چند مسلح افراد نے گھیر لیا،جب میں مختلف زاویوں سے علاقے کی تصاویر بنا رہا تھا  جاری ہے  اغواکاروں نے مجھ سے میرا مقصد پوچھا تو میں نے سب کچھ بتا دیا،مگر یہ نہ بتایا کہ کس کی خواہش پر یہ کام ہو رہا ہے  پستول کی نالی میری کن پٹی سے لگی ہوئی تھی  اغواکاروں کا رویہ انتہائی سخت تھا،مگر وہ جو چاہتے تھے،میں نہیں کر سکتا تھا  آخر اغواکار نے ٹریگر پر اُنگلی رکھی اور پوچھا آخری بار پوچھ رہا ہوں،اس منصوبے کے پیچھے کون ہے،بتاؤ،ورنہ گولی مار دوں گا  ابھی میں نے کوئی جواب نہیں دیا تھا کہ اسی وقت کمرے کا دروازہ دھڑام سے کھلا اور ایک رعب دار چہرے والا شخص اندر داخل ہوا،جسے دیکھ کر سارے اغواکار مستعد ہو گئے  وہ چند لمحے تک مجھے غور سے دیکھتا رہا اور پھر سوالیہ نظروں سے ایک طرف کھڑے اغواکار کی طرف دیکھا تو وہ ادب سے بولا خان بھائی  اس نے کچھ نہیں بتایا اور موت سے بھی نہیں ڈرا  اور پیسہ  پیسے کی کوئی بات نہیں کی ہے  ٹھیک ہے اسے بیس لاکھ دے دو  اگر پھر بھی نہ مانے تو اسے گولی مار کر اس کی لاش کو جنگل میں پھینک دو  خان نے حکم صادر کیا اور اسی انداز سے لوٹ گیا  اغواکاروں نے میرے سامنے بریف کیس رکھا اور اسے کھول کر بڑے نوٹوں کی گڈیاں دکھائیں،سوچنے کے لئے ایک گھنٹے کی مہلت دے کر مجھے اکیلا چھوڑ کر چلے گئے  میرے سامنے نوٹوں سے بھرا ہوا بریف کیس تھا،زندگی داؤ پر لگی ہوئی تھی  میں نے سوچا کہ میں کوئی طاقتور انسان نہیں ہوں اور سب سے اہم بات یہ کہ اغواکار جو راز جاننا چاہتے تھے،اسے بتا دینے میں کوئی حرج بھی نہیں ہے  یہ نوٹ میری قسمت بدل سکتے تھے اور شاید یہ میری بہادری کا خراجِ تحسین ہوتا  ایک گھنٹے بعد اغواکار واپس آئے  میں نے قبولیت ظاہر کرکے خان سے ملاقات کی خواہش ظاہر کی  اغواکاروں نے مجھے کھول دیا  خان دوڑا چلا آیا  اس نے سب سے پہلے یہی سوال کیا بتاؤ،ہمارا دشمن کون ہے  میں اس عجیب و غریب سوال کا اتنا ہی عجیب جواب کا سوچ کر مسکرایا اور بولا خان  وہ آپ لوگوں میں سے ہے  آپ ہی کا خون ہے  خان کا چہرہ غصے سے سرخ ہو گیا  تب میں نے کہا خان جی  آپ کے گاؤں میں اسکول کھلے گا  شجاعت خان پبلک اسکول  خان بُری طرح چونکا اور زیرِ لب بُڑبُڑایا شجاعت خان  میں نے انکشاف کرنے والے انداز میں کہا خان جی  اس سارے منصوبے کے پیچھے آپ کے والد سر شجاعت خان کا ہاتھ ہے  وہی شجاعت خان،جنھیں آپ کے دادا نے تعلیم کے شوق پر اتنا ستایا کہ وہ یہ گاؤں چھوڑ کر شہر چلے گئے  بعد میں انھوں نے معلمی کا پیشہ اختیار کیا  ہزاروں بچوں کو تعلیم سے روشناس کرایا اور پھر جو کما کر جمع کیا تھا،اسے حکومت کو پیش کرکے اپنے گاؤں کے لوگوں کے لئے اسکول کھولنے کی درخواست کی،جو منظور بھی ہو گئی،انہی کی خواہش پر یہ سارا کام ہو رہا ہے  خان کا چہرہ لٹک گیا  اس نے کرسی کا سہارا لیا پھر کرسی پر گر گیا  اس نے کچھ کہنے کی کوشش کی،مگر الفاظ نے اس کا ساتھ نہ دیا  آخر اس نے لب کھولے اور پھنسی پھنسی آواز میں کہا میرے بابا  وہ اس دنیا میں نہیں رہے  میں نے سپاٹ لہجے میں کہا  اتنا سنتے ہی خان کی آنکھیں چھلک پڑیں  اس نے بہت کوشش کی،مگر اپنے آنسوؤں پر قابو نہ رکھ سکا  میں خاموشی سے اسے دیکھتا رہا  کئی لمحے گزر گئے،تب میں نے کہا بڑے خان یعنی آپ کے دادا تعلیم کے خلاف تھے اور آپ کے والد تعلیم سے محبت کرنے والے انسان،وہ صرف بڑے خان پر دباؤ ڈالنے کے لئے گھر سے نکلے تھے،مگر پھر حالات ایسے ہو گئے کہ وہ واپس نہ آ سکے  پھر پتا چلا کہ وہ ٹرین کے حادثے میں مارے گئے،جب کہ حقیقت یہ تھی کہ ریلوے اسٹیشن سے جس شخص کی لاش ملی تھی،وہ چور تھا،جو آپ کے والد کا سامان چُرا کر بھاگا تھا اور ٹرین کی زد میں آکر مارا گیا  اسے آپ لوگوں نے شجاعت خان سمجھ لیا اور انھوں نے بھی سوچا کہ اب کچھ بن کر ہی واپس گھر جانا چاہیے،مگر وہ واپس نہ آ سکے  کاش  کاش  پتا ہوتا کہ وہ زندہ ہیں  خان تاسف سے سر پٹخنے لگا  میں چپ چاپ اسے دیکھتا رہا پھر بولا اب آپ کے دادا بھی دنیا میں نہیں رہے،نہ والد،آپ فیصلے کے مجاز ہیں  میں ایک معمولی سرکاری اہلکار ہوں  میرا کام ختم ہو چکا  آگے حکومت جانے،آپ جانیں  مجھے جانے دیں  خان گہری نظروں سے مجھے دیکھنے لگا  پھر نوٹوں سے بھرا بریف کیس میری طرف بڑھا کر بولا یہ آپ کا ہوا،آپ جا سکتے ہیں  میں نے بریف کیس کو بند کیا اور اسے خان کے ہاتھ میں تھماتے ہوئے کہا خان  سر شجاعت خان جیسے عظیم لوگ میرے استاد رہے ہیں  پیسے کی ہماری نظر میں کوئی وقعت نہیں رہی،یہ پیسہ آپ اپنے گاؤں کے لوگوں پر خرچ کریں اور میری درخواست ہے کہ اپنے والد صاحب کی خواہش پوری ہونے دیں  بے شک تعلیم آپ جیسے حاکم لوگوں کے لئے نقصان دہ ہے،مگر زمانہ بدل رہا ہے  بچوں کو پڑھنے دیں  آپ ان کو ڈرا کر ان سے اپنا احترام کرا رہے ہیں،مگر وہ دل سے آپ کا احترام کریں گے،کیونکہ تعلیم کوئی بُری چیز نہیں اور نہ آپ کے والد کا فیصلہ غلط تھا  جب میں گاؤں سے رخصت ہو رہا تھا تو خان مجھے الوداع کہنے آیا  اب وہ ایک بدلا ہوا انسان لگ رہا تھا  اس نے مجھے گلے لگایا اور بھرائے ہوئے لہجے میں بولا الوداع وسیم صاحب  میں نے خان کا ہاتھ تھاما اور بولا خان  اگر اسکول کا افتتاح آپ اپنے ہاتھوں سے کریں گے تو آپ کے والد کی روح کو سکون ملے گا  میں ایسا ہی کروں گا  خان نے مضبوط لہجے میں کہا  اور پھر جب تک میری جیپ خان کے نظروں سے اوجھل نہ ہو گئی  وہ دیکھتا رہا اور الوداعی انداز میں ہاتھ ہلاتا رہا اور مجھے یقین تھا ہم جلد پھر ملیں گے،جب کچھ عرصے بعد اس گاؤں کے پہلے اسکول کا سنگِ بنیاد رکھا جائے گا  
محمد احمد ابنِ آدم  ایک نیک دل بادشاہ کسی ملک پر حکومت کرتا تھا  اس کی وسیع سلطنت میں جا بجا کھیت اور باغات پھیلے ہوئے تھے  ایک دن بادشاہ اپنے محل کے باغ میں ٹہل رہا تھا کہ اسے ایک درخت کے نیچے کبوتر کے انڈے جتنا گندم کا دانہ ملا  پہلے تو وہ حیران ہوا اور اسے پتھر سمجھا،مگر جب اس نے غور سے دیکھا تو معلوم ہوا کہ وہ گندم کا دانہ ہے،جو موجودہ زمانے کے دانے سے کئی گنا بڑا ہے  بادشاہ نے فوراً باغ کے مالی کو بلایا اور اس سے پوچھا ہمیں اس گندم کے دانے کے بارے میں بتاؤ  یہ کہاں سے آیا ہے  بے چارہ مالی پریشان ہو گیا،کیونکہ وہ خود اتنا بڑا گندم کا دانہ پہلی بار دیکھ رہا تھا  اس نے جواب دیا بادشاہ سلامت  میں نے ایسا دانہ آج سے پہلے نہ دیکھا اور نہ اس کے بارے میں کبھی سنا  جاری ہے  شاید آپ کے وزیروں میں سے کسی کو اس کے بارے میں علم ہو  بادشاہ کو یہ مشورہ اچھا لگ گیا  اس نے فوراً تمام وزیروں کو دربار میں بلوا لیا  جب سب آگئے تو اس نے ایک پلیٹ میں رکھے گندم کے دانے کی طرف اشارہ کرکے کہا آج ہمیں یہ بڑا سا گندم کا دانہ اپنے باغ میں ملا ہے  جسے شاید کوئی پرندہ وغیرہ اُٹھا کر لایا ہو گا  آپ میں سے کسی کو اس کے بارے میں معلوم ہے کہ یہ کہاں سے آسکتا ہے اور کہاں اتنے بڑے دانوں والی گندم اُگتی ہے  سب وزیر خاموشی سے ایک دوسرے کو دیکھ رہے تھے اور سوچ رہے تھے کہ شاید بادشاہ کو غلط فہمی ہو گئی ہے جو اتنی بڑی چیز کو گندم کا دانہ سمجھ رہے ہیں،مگر جب انھوں نے اسے چھو کر دیکھا تو وہ بھی حیران رہ گئے  کسی کے پاس بادشاہ کی تسلی کے لئے جواب نہ تھا  یہ دیکھ کر بادشاہ جھنجھلا گیا  اس صورتِ حال کو دیکھتے ہوئے اس کے ایک دانا اور زیرک وزیر نے اسے مشورہ دیا بادشاہ سلامت  ہم سب وزیر امورِ سلطنت میں مصروف رہتے ہیں،اس لئے ہم نے کبھی اس طرف دھیان نہیں دیا  میرے خیال میں کسی بوڑھے کسان سے پوچھنا چاہیے جو اس کے بارے میں صحیح معلومات دے سکے  بادشاہ نے یہ سن کر کچھ سوچا اور اپنے سپاہیوں کو کسی بوڑھے کسان کو پیش کرنے کا حکم دے دیا  کچھ دیر بعد ایک نہایت بوڑھا آدمی دو لاٹھیوں کے سہارے بادشاہ کے پاس پہنچا  اس کے بال سفید ہو چکے تھے اور منہ میں دانت بھی نہیں تھے  آنکھیں بھی کمزور تھیں  بادشاہ نے بوڑھے کو گندم کا دانہ دکھا کر پوچھا بزرگوار  کیا آپ نے ایسی گندم کہیں دیکھی ہے  بوڑھے نے بڑی مشکل سے بادشاہ کا سوال سنا اور جواب دیا نہیں  آپ میرے والد صاحب سے پوچھیں شاید وہ کچھ بتا سکیں  بادشاہ نے اس کے والد کو بلوا لیا  کچھ دیر بعد ایک اور بوڑھا آدمی ایک لاٹھی کے سہارے بادشاہ کے دربار میں آیا  اس کے سفید بالوں میں کچھ کالے بال بھی تھے  منہ میں بھی دو چار دانت سلامت تھے  نظر بھی کچھ بہتر تھی  مجموعی طور پر وہ اپنے بیٹے سے ذرا بہتر حال میں تھا  بادشاہ اسے اس حالت میں دیکھ کر حیران ہوا اور پھر اسے گندم کا دانہ دکھا کر سوال کیا بڑے صاحب  کیا آپ اس طرح کی گندم کے بارے میں جانتے ہیں  بوڑھے نے گندم کا دانہ دیکھا اور کہا جناب  میں نے اتنا بڑا دانہ کہیں نہیں دیکھا  ہمارے زمانے میں گندم کا دانہ بڑا تو تھا،مگر یہ تو کافی بڑا ہے،شاید میرے والد آپ کو کچھ بتا سکیں  بادشاہ نے بے چینی کے عالم میں اس بوڑھے کے باپ کو دربار میں بلوا لیا  کچھ دیر بعد ایک شخص بغیر کسی سہارے کے دربار میں داخل ہوا  اس کے سر کے بال آدھے سفید اور آدھے کالے تھے  منہ میں دانت بھی اپنے بیٹے اور پوتے سے زیادہ تھے  یعنی یہ بوڑھا صحت کے معاملے میں اپنے بیٹے اور پوتے سے کئی گنا اچھے حال میں تھا،حالانکہ یہ کافی بڑی عمر کا تھا  بادشاہ اسے دیکھ کر مزید حیران ہو گیا  اس نے بوڑھے کو گندم کا دانہ دکھا کر پوچھا حضرت  کیا آپ نے ایسی گندم کہیں دیکھی ہے  بوڑھے نے گندم کا دانہ بڑے غور سے دیکھا اور پھر خوشی سے مسکراتے ہوئے بولا جی ہاں بادشاہ سلامت  بادشاہ نے حیرانی سے اُچھلتے ہوئے کہا سچ  مگر کہاں  بوڑھے نے جواب دیا جناب  گزرے زمانے میں ایسے ہی گندم کے دانے ہوا کرتے تھے  لوگ انھیں پیس کر خوب آٹا حاصل کرتے تھے  ان کا ذائقہ بھی لاجواب تھا  بادشاہ بولا اچھا  اس زمانے میں گندم اتنی بڑی کیسے ہوتی تھی  اس بوڑھے نے مسکراتے ہوئے جواب دیا بادشاہ سلامت  اس دور میں زمین ساری اللہ ہی کی سمجھی جاتی تھی  ہر شخص اپنی ضرورت کے مطابق کاشت کرتا اور اس سے اپنے گھر والوں کا پیٹ پالتا،مگر جوں جوں لوگوں میں اضافہ ہوا اور زمین چھوٹے چھوٹے ٹکڑوں میں بٹتی چلی گئی،اس طرح گندم کا دانہ بھی چھوٹے سے چھوٹا ہوتا گیا  مطلب یہ ہے کہ برکت ختم ہوتی گئی  بادشاہ نے حیرانی سے بوڑھے کی بات سنی اور بولا جناب  میرا آپ سے آخری سوال یہ ہے کہ مجھے یہ بتائیں کہ اس بات میں کیا راز ہے کہ آپ عمر میں اپنے بیٹے اور پوتے سے بڑے ہیں،مگر ان کی طرح لاٹھیوں کے سہارے نہیں آئے اور آپ کی جسمانی حالت بھی ان سے کافی بہتر ہے  یہ سن کر بوڑھا بولا بادشاہ سلامت  دراصل بات یہ ہے کہ ہمارے دور میں ہر شخص محنتی تھا  اپنا کام خود کرتا تھا  ہم صبح سے شام تک لگاتار محنت کرتے تھے اور کسی دوسرے پر انحصار نہیں کرتے تھے،مگر جیسے جیسے زمانہ بدلا،لوگ دوسروں کے محتاج ہوتے گئے  کھیتوں میں کام کرنے کے لئے مزدور رکھ لیے گئے اور دیگر سہولیات سے فائدہ اُٹھانا شروع کر دیا،اس سے وہ کمزور ہوتے چلے گئے  میرا بیٹا ایک لاٹھی کے سہار آیا  مطلب اس نے دوسروں پر انحصار تو کیا،مگر کچھ کم جب کہ میرا پوتا دو لاٹھیوں کے سہارے آیا  مطلب وہ مکمل طور پر دوسروں سے کام لیتا ہے  آج کے لوگ اسی لیے کمزور اور ناتواں ہیں  بادشاہ اس بوڑھے سے بہت متاثر ہوا  اس نے اسے انعام دے کر اپنے دربار میں مشیر رکھ لیا  
محمد اقبال شمس  وہ پانی میں اپنا عکس مسلسل دیکھے جا رہا تھا اور بار بار پنجوں کے بل کھڑا ہو کر اپنے قد کو لمبا دیکھنے کی کوشش کر رہا تھا  وہ ایک بونا تھا اور اس کا نام کامی تھا  جنگل کے قریب ہی بونوں کی بستی آباد تھی جس میں وہ رہتا تھا  کامی نہ جانے کیوں اپنے بونے قد سے پریشان تھا  وہ خود کو قد آور دیکھنا چاہتا تھا  اس کے بزرگ اسے سمجھاتے کہ قدرت نے جیسا بھی پیدا کیا ہے،اس میں راضی رہنا سیکھو اور اس کی ناشکری کبھی نہ کرو،مگر وہ خود کو بلند قد کا ہی دیکھنا چاہتا تھا  بستی کے قریب ہی جنگل کے پار ایک پہاڑی تھی  اس نے اپنے بڑوں سے سن رکھا تھا کہ پہاڑی کے دوسری طرف ان سے لمبے قد والوں کی بستی ہے  وہ پہاڑی کے اس پار ان قد آور انسانوں کو دیکھنا چاہتا تھا  جاری ہے  ایک دن جنگل سے ایک ہاتھی بھٹکتا ہوا ان کی بستی میں آگیا  بونے اس کے پاؤں تلے دبنے کے خوف سے چھپنے لگے  کامی بھی قریب ہی ایک پہاڑی پر چڑھ گیا اور کچھ ہی دیر کی جدوجہد کے بعد وہ پہاڑی کی چوٹی پر چڑھ گیا  پھر اچانک اسے خیال آیا کہ وہ پہاڑی پر تو چڑھ ہی گیا ہے،کیوں نہ پہاڑی کے دوسری طرف اُتر کر قد آور انسانوں کو ہی دیکھ لے  یہ سوچ کر وہ پہاڑی کے دوسری طرف اُترنے لگا  نیچے ایک میدان میں بہت بڑا میلا لگا ہوا تھا  ایک مداری اپنے بندر اور بھالو کا کرتب دکھا رہا تھا،مگر لوگ بندر اور بھالو کے کرتب میں دلچسپی نہیں لے رہے تھے،چنانچہ مداری کی آمدنی کم ہو گئی تھی،اس لئے بڑا فکر مند تھا  لگتا ہے لوگ بندر اور بھالو کا ناچ دیکھ دیکھ کر اُکتا گئے ہیں  اب مجھے کچھ اور کرنا پڑے گا،تاکہ آمدنی میں اضافہ ہو  وہ منہ ہی منہ میں بڑبڑایا  کامی آہستہ آہستہ سے پہاڑی سے نیچے اُتر رہا تھا  اسے کچھ فاصلے پر لوگوں کا ہجوم نظر آیا  وہ دھیرے دھیرے اس سمت بڑھنے لگا  اس نے وہاں بڑے قد والے لوگ دیکھے تو اَش اَش کر اُٹھا  جب اس کی نظر بندر اور بھالو پر گئی تو وہ انھیں دیکھنے کے لئے آگے بڑھنے لگا  مداری کی نظر اچانک پہاڑی کی سمت گئی  اس نے دیکھا کہ ایک بونا اسی کی طرف آرہا ہے  کامی مداری کے قریب آیا تو مداری نے سوچا کہ کیوں نہ بونے کو پکڑ کر بندر اور بھالو کی طرح کرتب سکھا کر پیسے کمائے  یہ سوچ کر اس نے ایک بوری لی اور فوراً کامی کے اوپر ڈال دی  کامی اب مداری کی بوری میں قید ہو چکا تھا اور وہ اسے اُٹھا کر اپنے گھر کی طرف چل پڑا  جب کہ کامی بوری میں بند اپنے ہاتھ پاؤں چلانے لگا  گھر پہنچتے ہی اس نے بوری کا منہ کھولا  کامی فوراً بوری سے باہر نکلا  مداری اسے دیکھ کر خوشی سے مسکراتے ہوئے بولا اب مزہ آئے گا تماشا دکھانے کا  کون ہو تم  اور مجھے یہاں کیوں لائے ہو  کامی غصے سے بولا  اب تم یہیں میرے پاس رہو گے،یہ بندر اور بھالو تمہارے ساتھی ہیں  یہ کہتے ہوئے اس نے بندر اور بھالو کے پاس ہی کامی کو باندھا اور گھر سے باہر چلا گیا  جب کہ کامی چیختا رہ گیا  اب چیخنے اور چلانے سے کوئی فائدہ نہیں،اب تم ہمیشہ ہماری طرح اس مداری کے رحم و کرم پر رہو گے  بندر کامی کو چیختے ہوئے دیکھ کر بولا  ارے اسے ہماری بولی کیا سمجھ میں آئے گی،جو تم اسے بتا رہے ہو  بھالو اپنے ماتھے پر ہاتھ مارتے ہوئے بولا  نہیں،مجھے آپ لوگوں کی زبان آتی ہے،جنگل کے قریب رہتے ہوئے ہمیں جانوروں کی بولی سمجھ میں آنے لگی ہے  کامی بولا  ارے واہ،پھر خوب گزرے گی جب مل بیٹھے گے مجبور تین  بندر نے قلابازی کھائی لیکن تم اپنی بستی چھوڑ کر یہاں کیوں آئے ہو،جب کہ بونوں کی بستی تو الگ آباد ہے  دراصل میں نے سن رکھا تھا کہ یہاں لمبے قد والے انسان رہتے ہیں  میں اپنے چھوٹے قد سے پریشان تھا  بس ان ہی کو دیکھنے کے شوق میں یہاں تک پہنچا ہوں،مگر مجھے کیا معلوم تھا کہ یہ لمبے قد والے اپنے مفاد کی خاطر بے بس انسانوں اور معصوم جانوروں پر زیادتی کرتے ہیں  میرے دوست چھوٹے قد سے کچھ نہیں ہوتا ہے  انسان کو کچھ ایسا کرنا چاہیے،جس سے اس کا کردار بلند ہو  بھالو نے کامی کو سمجھاتے ہوئے کہا  مجھے اپنی بستی جانا ہے،بس تم مجھے کسی طرح آزاد کراؤ  کامی روہانسی آواز میں بولا  یہاں سے نکلنا مشکل تو ہے،لیکن ناممکن نہیں  ایک طریقہ ہے یہاں سے نکلنے کا  بندر نے راز داری والے انداز میں کہا  وہ کیا  کامی نے پوچھا  پھر بندر نے اسے بتانا شروع کیا،جسے سن کر کامی کی آنکھیں خوشی سے چمک اُٹھیں  رات گزر چکی تھی  سورج طلوع ہو چکا تھا  مداری نے سب سے پہلے بونے کو عوام کے سامنے اپنا کردار ادا کرنے سے متعلق کچھ ہدایات دیں اور پھر اس کی کمر میں رسی ڈال کر بندر اور بھالو کے ساتھ میلے کی طرف روانہ ہوا  وہاں پہنچ کر اس نے لوگوں کی توجہ حاصل کرنے کے لئے ڈگڈگی بجانا شروع کی،لوگوں کی توجہ حاصل ہوئی تو اس نے کہنا شروع کیا آج پہلی بار ہم ایک بونے کا کرتب دکھائیں گے  پھر اس نے کرتب دکھانا شروع کیا  سب سے پہلے اس نے لوہے کا ایک حلقہ نکالا  مداری اس کے کناروں پر آگ لگاتے ہوئے بولا سب سے پہلے بندر اس آگ میں سے گزر کر دکھائے گا  اسی دوران بندر نے چپکے سے بونے کے بندھی رسی کو جلتی آگ سے لگایا،جس سے رسی دھیرے دھیرے جل کر ٹوٹ گئی  رسی کے ٹوٹتے ہی بونا فوراً وہاں سے بھاگا  اس سے پہلے کہ مداری اسے دوبارہ پکڑتا،بونا اس کی پہنچ سے دور بھاگ گیا  بندر کا منصوبہ کامیاب ہو گیا تھا  کامی آزاد ہو کر پہاڑی کی دوسری طرف اپنی بستی میں اُترنے میں کامیاب ہو گیا تھا  اس واقعے کو گزرے بہت دن ہو گئے کامی کے خیالات بدل چکے تھے  اب وہ اپنے قد کو کوسنے کے بجائے اپنی بستی کے لوگوں کی فلاح و بہبود کے کاموں میں لگ گیا  اب وہ اپنے عمل اور کردار سے قد آور بننا چاہتا تھا،کیونکہ وہ سمجھ گیا تھا کہ انسان کے چھوٹے قد سے کچھ نہیں ہوتا اس کا کردار بلند ہونا چاہیے  
فائزہ شاہ  یہ کہہ کر بھیڑیا وہاں سے رفو چکر ہو گیا  لومڑی اس کی چال پر دل ہی دل مسکراتی ہوئی شیرنی کے دربار میں پہنچی  لومڑی کو آتا دیکھ کر شیرنی اپنی کچھار سے باہر آئی اور بولی کہو لومڑی کیسے آنا ہوا  لومڑی ادب سے بولی، اے جنگل کی ملکہ،جان کی امان پاوں تو کچھ عرض کروں  شیرنی بولی،ہاں ہاں،کیا کہنا چاہتی ہو کہو  لومڑی شیرنی کے قریب گئی اور تمام صورتحال سے آگاہ کیا جو بھیڑیا اسے بتا کر گیا تھا شیرنی غصے سے پاگل ہو گئی اور بولی کہاں ہے وہ بد بخت بھیڑیا آج اس کی خیر نہیں ہے  لومڑی جلدی سے بولی،ملکہ عالیہ،غصے سے نہیں سمجھداری سے کام لیجیے،جس طرح وہ ہمیں لڑوانا چاہتا ہے ہم اس کو سزا اسی کی طرح چال کے ذریعے دینگے  جاری ہے  شیرنی بولی،وہ کیسے  لومڑی قریب جا کر شیرنی کو ساری بات سمجھا کر وہاں سے چل دی  راستے میں ایک شکار کیے ہوئے ہرن کے خون سے اپنا منہ آلودہ کیا اور بھیڑیے کی تلاش میں نکل پڑی  دور ایک گھنے درخت کے سائے میں لومڑی کو بھیڑیا اونگھتا نظر آیا،وہ قریب جا کر بولی بھیڑیے بھائی،دیکھو میں شیر کے بچوں کا شکار کرکے آئی ہوں،پر تم شیر کو نہ بتانا کہ میں نے اس کے بچوں کا شکار کیا ہے  یہ سن کر بھیڑیا بدک کر کھڑا ہو گیا اور بے یقینی سے لومڑی کا چہرہ دیکھنے لگا،جہاں واقعی میں خون لگا تھا  وہ خوشی میں جھوم گیا کہ اب جنگل میں فساد ہونے سے کوئی نہیں روک سکتا  بھیڑیا اپنی خوشی چھپا کر خوشامدی لہجے میں بولا، ارے واہ میری بہن،تم نے کیا کارنامہ کیا ہے  میں تو تمہاری سمجھداری اور بہادری کا قائل ہو گیا کیا بات ہے تمہاری  لومڑی مسکرا کر چل دی  کچھ دور جا کر وہ جھاڑیوں میں چھپ گئی اور بھیڑیے پر نظر رکھی  بھیڑیا،لومڑی کے جاتے ہی اُٹھا اور چل پڑا  لومڑی بھی اس کے پیچھے تھی  وہ شیر کے دربار پہنچا لومڑی بھی اس کے پیچھے جا کر کھڑی ہو گئی  بھیڑیا بلند آواز میں کہنے لگا عالم پناہ،اے جنگل کے بادشاہ،اے ملکہ،یہ کیا ہو گیا  کیا اب ایسا وقت بھی دیکھنا ہو گا کہ جنگل کے بادشاہ کے بچوں کو ایک معمولی اور کم عقل لومڑی اپنا شکار بنائے گی  کیا بادشاہ کی حکومت میں یہ سب ہو گا اسی کے بچوں کے ساتھ  شیرنی اور شیر اس کی آواز پر باہر آئے  شیر گرج کر بولا، کیوں چلا رہے ہو،بے وقوف بھیڑیے،اور کیا اول فول بک رہے ہو  بھیڑیے نے جب شیر کو غضب ناک دیکھا تو اس کی گھگھی بندھ گئی روتی صورت بنا کر بولا، بادشاہ سلامت،لومڑی نے آپ کے بچوں کا شکار کر لیا ہے میں نے خود اپنی آنکھوں سے دیکھا ہے  اسے سخت سے سخت سزا دیجیے آپ  شیرنی آگے بڑھی اور بولی، ہمارے بچے تو زندہ سلامت ہمارے پاس ہیں،مگر اب تم نہیں بچو گے میرا شکار بننے سے  تمہیں سزا مل کر رہے گی  غلط بات کرنے پر،لڑائی کروا کر جنگل کا سکون برباد کرنے پر اور دو لوگوں میں غلط فہمی پیدا کرنے کے جرم میں  لومڑی نے ہمیں پہلے ہی آگاہ کر دیا تھا کہ تمہارے ارادے کیا ہیں جب ہی وہ موجود ہے تمہارے پیچھے  بھیڑیے نے پیچھے مڑ کر دیکھا تو لومڑی کو کھڑا پایا  وہ سمجھ گیا کہ اس کی جنگل میں فساد کروانے کی سازش ناکام ہو گئی اس لئے اب بھاگنے میں ہی خیریت سمجھی،وہ سرپٹ بھاگ لیا اس طرح لومڑی کی عقلمندی سے جنگل کا امن برباد ہونے سے بچ گیا  پیارے بچو  اس کہانی سے ہمیں یہ سبق ملتا ہے کہ کبھی بھی کسی کی باتوں میں آکر کوئی قدم نہ اُٹھائیں جب تک کہ اپنی آنکھوں سے دیکھ نہ لیں اور کانوں سے سن نہ لیں  
بشریٰ ذیشان  ابو  مجھے یہ گاڑی دلا دیں ناں  احمد نے ایک کھلونا گاڑی کی طرف اشارہ کرتے ہوئے فرمائش کی  نہیں بیٹا  ابھی تمہارے پاس جو اتنے سارے کھلونے ہیں،ان ہی سے کھیلو  احمد کے ابو نے دو ٹوک الفاظ میں کہا  لیکن ابو  میرے پاس ایسی ریموٹ کنٹرول گاڑی نہیں ہے  میرا بہت دنوں سے ایسی گاڑی لینے کو دل چاہ رہا تھا  میرے دوست کے پاس بھی ایسی گاڑی ہے،ابو  مجھے بھی چاہیے  میں نے کہا ناں ابھی نہیں  احمد کے ابو نے کچھ سخت لہجے میں کہا  احمد ناراض سا ہو کر بیٹھ گیا  گھر آکر بھی اس کا مزاج خراب ہی رہا  وہ دل میں سوچ رہا تھا کہ میرے امی ابو کو میرا ذرا بھی خیال نہیں ہے  ان کو معلوم ہی نہیں ہے کہ میرے پاس سارے کھلونے کتنے پرانے ہو گئے ہیں  جاری ہے  ان کے پاس میرے لئے وقت ہی نہیں ہے  ہر وقت آفس کا کام کرتے رہتے ہیں  امی ابو کو مجھ سے بالکل محبت نہیں ہے،انھیں صرف اپنے کام اور اپنی چیزوں کی پرواہ ہے بس  وہ مستقل یہی سوچ رہا تھا  اب اسے ایسی باتیں یاد آرہی تھیں،جب اس کے والدین نے اس کی کوئی خواہش پوری نہ کی ہو یا ڈانٹ دیا ہو  آخر وہ اس نتیجے پر پہنچا کہ امی ابو ہر وقت ڈانٹتے ہی رہتے ہیں،مجھے کبھی پیار نہیں کرتے  اس کی آنکھوں میں آنسو تھے  اس بات کو دو دن گزر گئے  وہ اب اپنے والدین سے روٹھا ہوا سا رہنے لگا تھا  وہ توجہ سے ان کی بات بھی نہیں سنتا  احمد کے والدین اس کے اس رویے سے کافی پریشان تھے،لیکن ظاہر نہیں کرتے تھے  احمد کے دل میں یہ بات بیٹھ گئی کہ اس کے والدین کو اس کی کوئی پرواہ نہیں ہے  وہ جلدی سو گیا تھا  اچانک پیاس سے اس کی آنکھ کھل گئی  وہ پانی پینے اپنے کمرے سے باورچی خانے کی طرف جانے کے لئے نکلا  ابھی وہ اندر ہی تھا کہ برآمدے میں اس کے والد کی آواز سنائی دی  والد اس کی امی سے کہہ رہے تھے میں احمد کی وجہ سے پریشان ہوں  احمد کے ابو کی آواز سے افسوس اور پریشانی ظاہر ہو رہی تھی  میں بھی پریشان ہوں  میرا خیال تھا کہ وہ ایک دو دن میں اس بات کو بھول جائے گا،لیکن وہ اس گاڑی کو بھول نہیں پا رہا ہے  سمجھ میں نہیں آتا کہ کیا کروں  میں نے اس گاڑی کی قیمت معلوم کی تھی  وہ گاڑی تین ہزار کی ہے  اگر میں وہ گاڑی اس کو دلا دوں گا تو گھر کا خرچ چلانا مشکل ہو گا  کاش  میں اپنے بیٹے کی خواہش پوری کر سکتا  احمد کے ابو کے لہجے میں بے بسی تھی اور شاید آنکھوں میں آنسو بھی ہوں  آپ فکر نہ کریں میں اس سے بات کرتی ہوں وہ سمجھ دار ہے،ہماری مجبوری سمجھ جائے گا  احمد کی امی نے تسلی دیتے ہوئے کہا  احمد پانی پیے بغیر اپنی چارپائی پر آکر بیٹھ گیا  اب اسے بہت افسوس ہو رہا تھا کہ صرف ایک کھلونا گاڑی کی وجہ سے اس نے اپنے والدین کو اتنا دکھ دیا اور ان کے بارے میں اتنا غلط سوچا  صبح اُٹھ کر اس نے بہت احترام سے امی ابو کو سلام کیا اور اپنے ابو کے گلے لگ گیا  ابو  آپ بہت اچھے ہیں  احمد نے اپنے ابو کے ہاتھ چومتے ہوئے کہا  احمد کے ابو اسے حیرت سے دیکھ رہے تھے  احمد نے اپنے ابو کے ساتھ خوشی خوشی ناشتہ کیا  امی  مجھے وہ گاڑی بالکل نہیں پسند،مجھے نہیں چاہیے  یہ کہتے ہی اس نے مسکراتے ہوئے اسکول کا بیگ اُٹھایا اور باہر کی طرف دوڑ لگا دی  احمد کے ابو نے حیرت سے بیوی کی طرف دیکھا  وہ بھی حیران کھڑی تھیں  میں نے تو اس سے کچھ بھی نہیں کہا  احمد کی امی نے کہا  واقعی  احمد کے ابو نے سوچتے ہوئے کہا  پھر وہ آفس جانے کے لئے تیاری میں مشغول ہو گئے  اب وہ بہت خوش نظر آرہے تھے  
علیزہ آصف،کراچی  کریم گاؤں کا ایک غریب،لیکن ایمان دار لکڑہارا تھا  وہ روز صبح جنگل سے لکڑیاں کاٹ کر لے آتا  ایک دن وہ جنگل میں لکڑیاں کاٹنے گیا تو اسے دور سے ایک چمکتی ہوئی چیز دکھائی دی  قریب جا کر دیکھا تو وہ چمکتی ہوئی چیز ایک انگوٹھی تھی  اس نے دائیں بائیں دیکھا،مگر اسے کوئی نظر نہ آیا  اس نے آواز لگائی کوئی ہے  یہ انگوٹھی کس کی ہے  اچانک اسے اپنے پیچھے ایک آہٹ محسوس ہوئی  مڑ کر دیکھا تو اسے ایک چھوٹی سی لڑکی نظر آئی  اس نے لکڑہارے سے کہا یہ انگوٹھی میری ہے  مجھے دے دیں  لکڑہارے نے اسے وہ انگوٹھی دے دی  اس نے پریشان ہو کر لڑکی سے کہا بیٹی  تم اس جنگل میں کیا کر رہی ہو  آؤ میں تمہیں گھر چھوڑ دوں  جاری ہے  اچانک وہ لڑکی ایک خوبصورت پری بن گئی  کریم اسے دیکھ کر حیران رہ گیا  پری نے کہا میرا نام سَم سَم پری ہے اور میں تمہارا امتحان لے رہی تھی  میں یہ دیکھنا چاہتی تھی کہ تم ایمان دار ہو یا نہیں  پھر اس پری نے کریم کو انعام میں ایک سونے کا پیالہ دیا اور کہا اگر تم کھانا بنانا چاہو تو اسے حکم دینا،اس میں مزے دار کھانا بن جائے گا  تم اس سے جو کھانا لینا چاہو،یہ حاضر کر دے گا  کریم بہت خوش ہوا اور خوشی خوشی گھر کو چل دیا  گھر پہنچ کر اس نے اپنی بیوی کو سارا ماجرا کہہ سنایا  اس کی بیوی نے پیالے کو حکم دیا ہمارے لئے کھانا لاؤ  اس نے جیسے ہی یہ کہا،بہت سارا مزے دار کھانا ان کے سامنے سج گیا  کریم کے ایک پڑوسی زاہد کو بھی یہ بات معلوم ہو گئی  دوسرے دن وہ صبح صبح جنگل میں پہنچ گیا اور پری کو ڈھونڈنے لگا  اسے بھی ایک چمکتی ہوئی چیز نظر آئی  وہ قریب گیا تو وہ ایک چمکتی ہوئی قیمتی انگوٹھی تھی  اس نے جلدی سے انگوٹھی اُٹھائی اور سوچا چلو پری تو نہیں ملی یہ انگوٹھی ہی رکھ لوں  یہ سوچ کر وہ چل دیا  اچانک اس کے سامنے ایک چھوٹی بچی آگئی  اس نے کہا یہ میری انگوٹھی ہے،مجھے دے دو  زاہد نے کہا یہ میری انگوٹھی ہے یہ میں تمہیں نہیں دوں گا  یہ کہہ کر زاہد بھاگنے لگا  اچانک اس کے سامنے ایک خوف ناک شکل کی چڑیل آگئی اور اس نے زاہد سے کہا کہ تم بہت لالچی ہو یہ انگوٹھی مجھے واپس کر دو ورنہ تمہیں نہیں چھوڑوں گی  یہ سن کر زاہد نے انگوٹھی پھینکی اور گھر کی طرف بھاگا  کئی دن تک وہ ڈر کے مارے باہر نہیں نکلا  اس نے لالچ سے توبہ کر لی  
کسی گاؤں میں ایک نوجوان رہتا تھا  پہلے وہ بہت بہادر تھا پھر اس کی زندگی میں ایک ایسا واقعہ پیش آیا کہ وہ بہت ڈرنے لگا  ہوا کچھ یوں کے وہ رات کو اندھیرے میں جا رہا تھا کہ اس نے دیکھا کہ ایک بکری کا بچہ بیٹھا ہوا ہے  اس نے ایک زور دار ٹھوکر اس بکری کے بچے کو ماری  وہ بکری کا بچہ درد سے کراہنے لگا اور اس کی آنکھوں سے آنسو جاری ہو گئے اور درد کی شدت سے اس کے دل سے بددعا نکلی  وہ اپنے راستے پر چل دیا ابھی وہ چند قدم بھی نہ چل پایا تھا کہ اس نے پیچھے مڑ کر دیکھا وہاں بکری کا بچہ اسے نظر نہیں آیا  اس نے اسے اپنا وہم جانا اور سر جھٹک کر آگے جانے لگا  لیکن جوں ہی اس نے آگے کو دیکھا تو وہاں ایک بکری کا مردہ بچہ پڑا ہوا تھا  اس کے اوسان خطا ہو گئے  اب اس کی جان نکلے جا رہی تھی سخت سردی میں بھی ان کی قمیض پسینے کی وجہ سے گیلی ہو رہی تھی  جاری ہے  اب وہ بھاگنے کا راستہ ڈھونڈ رہا تھا لیکن جس سمت بھی دیکھتا اسے مردہ بکری کا بچہ نظر آتا  وہ اس لمحے کو کوس رہا تھا جب اس نے بکری کے بچے کو لات ماری تھی لیکن اب پچھتانے کا کیا فائدہ  دل ہی دل میں وہ اپنے کیے پر شرمندہ تھا  اس نے اپنے کیے پر سچے دل سے اللہ تعالیٰ سے توبہ کی  اللہ تعالیٰ نے اسے اس مشکل سے نکالا اور وہ بمشکل اپنے گھر کو پہنچا  لیکن آج بھی جب وہ کسی بکری کے بچے کو دیکھتا ہے تو اس کی حالت خراب ہو جاتی ہے  معصوم اور بے زبان جانوروں کے ساتھ ظلم کرنے سے اس سے بہادری جیسی نعمت چھین لی گئی  پیارے بچو  آپ کبھی معصوم جانوروں پر ظلم نہ کرنا  
فائزہ شاہ  ایک دفعہ کا ذکر ہے کہ ایک بے حد خوبصورت اور گھنا جنگل تھا،جہاں سارے جانور خوشی سے رہتے تھے  فاختائیں امن کے گیت گاتی تھیں،کوئل اپنی سریلی آواز میں نغمے سناتیں،یوں کہہ لیں کہ سارے جانور مل جل کر محبت سے رہتے تھے،ان ہی میں ایک حسد و جلن کا مارا بھیڑیا بھی تھا،جسے جنگل کا سکون ایک آنکھ نہ بھاتا تھا  وہ چاہتا تھا کہ کسی طرح سے اس جنگل کا امن خراب کر دے،مگر وہ جنگل کے بادشاہ شیر سے ڈرتا بھی تھا  ایک دن وہ شکار کی تلاش میں مارا مارا گھوم رہا تھا کہ اس کی نظر تالاب کے کنارے بیٹھی لومڑی پر پڑی  اس کے قریب جا کر بھیڑیے نے گلا کھنکارا اور بولا،کیسی ہو بی لومڑی  لومڑی نے چونک کر بھیڑیے کی جانب دیکھا اور چوکنا ہو کر بولی،خیریت ہے نا بھیڑیے بھائی  بھیڑیا مسکین صورت بنا کر بولا،بس بہن نہ پوچھو  جاری ہے  لومڑی حیران ہو کر بولی،کیا ہوا پریشان لگ رہے ہو  بھیڑیا غصے سے بولا،خیریت ہی تو نہیں ہے بہن،بی شیرنی زہر اگل رہی تھی تمہارے خلاف میرا تو غصے کے مارے برا حال ہو گیا  لومڑی کچھ پریشان سی ہوئی،کیا بول رہی تھی شیرنی  ارے بہن وہ کہہ رہی تھی کہ لومڑی کو اپنی ذہانت اور بہادری پر بہت ناز ہے بلاوجہ کا،ورنہ اس جیسا بے وقوف اور ڈر پوک تو کوئی جانور ہے ہی نہیں،اگر اتنی ہی چالاک اور عیار ہے لومڑی تو میرے بچے جو ابھی چند دنوں کے ہی ہے،انہیں کوئی نقصان پہنچا کر بتائے تو میں اس کی بہادری اور ذہانت کو مان لوں گی  لومڑی دل میں مسکرائی اور کھڑی ہو گئی،چلو پھر ساتھ میرے،شیرنی کے سامنے ہی بات کرتے ہیں اور تم دونوں کے سامنے ہی میں اس کے بچوں کو اپنا نوالہ بنا کر دکھاتی ہوں  بھیڑیا کھسیانا سا ہوا اور بات بدلتے ہوئے بولا،ارے میری بہن،تم اکیلی ہی جاؤ،مجھے تو ڈر لگتا ہے اس کے غصے سے  لومڑی،بھیڑیے کے اس تیزی سے رنگ بدلنے پر مسکرانے لگی اور بولی،ابھی تو تمہیں غصہ آرہا تھا شیرنی پر اب کیا ہوا بھیڑیے بھیا  بھیڑیا جانتا تھا کہ لومڑی بہت چالاک ہے،خود کو سنبھالتے ہوئے بولا،ہاں غصہ تو تھا پر وہ جنگل کی ملکا ہے،مجھ کمزور سے بھیڑیے پر وہ چڑھ دوڑے گی تمہاری تو بات ہی الگ ہے،تم اپنی عقلمندی سے اپنا کام کر آؤ گی،اس لئے مجھے تو اس معاملے سے دور ہی رکھو  جاری ہے  
ڈاکٹر جمیل جالبی  یہ اس زمانے کا ذکر ہے جب بندوق ایجاد نہیں ہوئی تھی اور لوگ تیر کمان سے شکار کھیلتے تھے  ایک دن کچھ شکاری شکار کی تلاش میں جنگل میں پھر رہے تھے کہ اچانک ان کی نظر ایک ہرن پر پڑی  وہ سب اس کے پیچھے ہو لیے  شکاری ہرن کو چاروں طرف سے گھیر رہے تھے اور ہرن اپنی جان بچانے کے لئے تیزی سے بھاگ رہا تھا  جب وہ بھاگتے بھاگتے تھک گیا تو ایک گھنی انگور کی بیل کے اندر جا چھپا  شکاریوں نے اسے بہت تلاش کیا،لیکن اس کا کچھ پتا نہیں چلا  آخر مایوس ہو کر وہ وہاں سے لوٹنے لگے  جاری ہے  جب کچھ وقت گزر گیا تو ہرن نے سوچا کہ اب خطرہ ٹل گیا ہے اور وہ بے فکر ہو کر مزے سے اسی انگور کی بیل کے پتے کھانے لگا،جس میں وہ چھپا ہوا تھا  ایک شکاری جو سب سے پیچھے تھا،جب وہاں سے گزرا تو انگور کی بیل اور اس کے گچھوں کو ہلتے دیکھ کر سمجھا کہ یہاں ضرور کوئی جانور چھپا ہے  اس نے تاک کے کئی تیر مارے  اتفاق سے ایک تیر ہرن کو جا لگا اور وہ وہیں ڈھیر ہو گیا  مرتے ہوئے ہرن نے اپنے دل میں کہا، اے بدبخت  تیری نا شکری کی یہی سزا ہے  مصیبت کے وقت جس نے تجھے پناہ دی،تو نے اسی پر ظلم ڈھایا  اتنے میں شکاری بھی وہاں پہنچ گئے  کیا دیکھتے ہیں وہی ہرن مرا پڑا ہے  
روبینہ ناز  عاشر ایک دبلا پتلا مگر پرتیلا لڑکا تھا  گھر،سکول،کھیل کے میدان میں ہر جگہ نمایاں رہتا تھا  سب اسے سراہتے اسے اہمیت اور محبت دیتے  ہوتے ہوتے عاشر ڈینگیں بھی مارنے لگا تھا جبکہ اس سے دو برس بڑا اس کا بھائی مبشر پولیو کی وجہ سے ہر کام میں اس سے پیچھے رہتا تھا  سب مبشر کا مذاق اُڑاتے اور معذوری کی وجہ سے اسے کند ذہن اور ڈر پوک سمجھتے  کھیل کے میدان میں اس کی پولیو زدہ ٹانگیں دیکھ کر کوئی بھی اسے اپنی ٹیم میں شامل نہ کرتا اور وہ صرف تالیاں بجانے والوں میں بیٹھا سوچتا رہتا کہ میں ان سب کو کیسے یقین دلاؤں کہ میں کند ذہن اور ڈر پوک نہیں ہوں بلکہ مجھ میں بھی بہت کچھ کرنے کی ہمت اور لگن موجود ہے  ایک دن اس کے ابو اپنے آفس کے کام سے دوسرے شہر گئے،گھر پر دونوں بھائی اپنی امی کے ساتھ اکیلے تھے اسی رات کو ان کے گھر ایک چور آگیا جس نے چاقو دیکھا کر ان کی امی سے گھر کی چابیاں مانگ لیں  جاری ہے  عاشر ڈر کے مارے اپنی امی کے پیچھے چھپ گیا اور امی نے گھر کی چابیاں چور کے حوالے کر دیں  چور جیسے ہی چابیاں اٹھانے کے لئے زمین پر جھکا تو مبشر نے پیچھے سے اپنی لاٹھی اس کے سر پر ماری تو چور کے ہاتھ سے چاقو تو گر گیا  عاشر،مبشر اور ان کی امی بھاگ کر باہر نکلے اور دروازہ باہر سے بند کر دیا  چنانچہ کچھ ہی دیر میں پولیس نے چور کو پکڑ لیا اور علاقے کے لوگوں نے مبشر کی بہت تعریف بھی کی اور پولیس انسپکٹر فیصل حق نے اسے بہادری کا سرٹیفکیٹ بھی دیا  
محمد ایوب قائم خانی،ڈگری  پیارے بچو  بہت پرانے وقتوں کی بات ہے  ابنِ ساباط بغداد کا نامی گرامی چور تھا  وہ چوری اور ڈکیتی میں ایسا ماہر تھا کہ ہزاروں چوریاں کرنے کے باوجود قانون کی گرفت میں نہیں آتا تھا  آخر کب تک بچتا ایک دن اسے گرفتار کر ہی لیا گیا اور قانون وقت کے مطابق اس کا ایک ہاتھ کاٹ دیا گیا  بعد ازاں اسے جیل بھیج دیا گیا  بغداد کے لوگ اس کا ذکر ہاتھ کٹا شیطان کے نام سے کرتے تھے  وہ قید بامشقت کاٹ رہا تھا  دس سال قید کاٹنے کے بعد ایک دن وہ جیل سے فرار ہو گیا  جیل سے باہر آتے ہی اپنے پیشے یعنی چوری کو ازسرِ نو شروع کرنے کا ارادہ کیا  ایک ہاتھ کٹ جانے اور قید و بند کی صعوبتیں اُٹھانے کے باوجود اس کے مزاج پر ذرہ برابر اثر نہیں ہوا تھا  جاری ہے  ایک رات وہ اپنی مہم پر نکلا  پھرتے پھراتے ایک بڑے سے گھر میں داخل ہوا  گھر کے احاطہ کے چاروں طرف کمرے تھے وہ ایک بڑے کمرے میں گیا،جہاں کھجور کے پتوں کی چٹائی بچھی ہوئی تھی،جائے نماز ایک تکیہ اور چند ٹوپیاں رکھی ہوئی تھیں اور دوسری طرف پشمینہ کے چند تھان،شالیں اور کپڑوں کے تھان لاوارثی کی حالت میں پڑے تھے  بغداد کے چور نے چادر بچھا کر اس کے اوپر تھان رکھے اور ایک گٹھڑی بنائی اور اس کو باندھنے کی کوشش کرنے لگا لیکن ایک ہاتھ نہ ہونے کی وجہ سے اس سے گرہ نہیں لگ رہی تھی وہ ہانپتا ہوا بیٹھ گیا عین اسی وقت ایک ضعیف شخص کمرے میں داخل ہوا  ساباط کو گٹھڑی بناتا دیکھ کر کہا، بھائی یہ کام تم کسی کی مدد کے بغیر نہیں کر سکتے  میں تمہاری مدد کرتا ہوں ساباط نے اسے اپنے ساتھ ملا کر کپڑوں کی دو گٹھڑیاں بنائیں  بڑی گٹھڑی ضعیف شخص نے اپنے سر پر رکھ لی اور چھوٹی اور کم وزن گٹھڑی ساباط کو دے کر کہا کہ تمہارا ہاتھ نہیں ہے اس لئے تم کم وزن اُٹھاؤ اور جہاں کہو گے میں اسے پہنچا دوں گا  ساباط اپنے ٹھکانے کی طرف چل پڑا  راستے میں ایک جگہ چڑھائی کی وجہ سے ضعیف شخص کو بڑی دقت پیش آئی،ٹھوکر لگی اور گٹھڑی سمیت نیچے گر گیا  ساباط نے غصے میں گالیاں بکیں اور اس کی کمر پر ایک زور دار لات رسید کی،ضعیف شخص جوں توں کھڑا ہوا اور کمزوری کی وجہ سے گرنے کی معافی مانگنے لگا  ابن ساباط نے طاقت کے زعم میں دوبارہ بڑی گٹھڑی عمر رسیدہ شخص کے سر پر رکھ کر سفر شروع کیا،چلتے چلتے وہ ایک کھنڈر میں جا پہنچے جو بغداد کے چور کی پناہ گاہ تھی،پھر ابن ساباط نے بزرگ سے کہا کہ دیکھو پہلے چوری کرنے میں پہنچا تھا اور تم بعد میں آئے تھے لہٰذا یہ تمام چوری کا مال میرا ہوا اور تمہیں مجھ جیسا سردار پورے بغداد میں نہیں مل سکتا لہٰذا آج سے تم میرے شاگرد ہو  بزرگ شخص نے ادب و احترام سے عرض کیا، بھائی یہ تمام مال تمہیں مبارک ہو  افسوس میں تمہاری کوئی خدمت نہیں کر سکا بلکہ اپنی کمزوری کی وجہ سے تمہارے لئے پریشانی کا باعث بنا،جس کے لئے معافی مانگتا ہوں اور رخصتی کی اجازت چاہتا ہوں  خدا حافظ کہہ کر وہ شہر کی جانب چل پڑا  دوسری طرف ابن ساباط کے دل و دماغ اور ضمیر کو اپنے ساتھی کے حسن سلوک نے جھنجھوڑ کر رکھ دیا تھا اور ضمیر کی خلش نے اسے بے چین کر دیا تھا  صبح ہوتے ہی بغداد کا چور اس رات کے ساتھی اجنبی چور کی تلاش میں نکلا،تاکہ اپنے گزشتہ رات کے سلوک کی معافی مانگ سکے یہی سوچتا ہوا وہ رات والی عمارت کے باہر جا پہنچا  جہاں رات کو اس نے چوری کی تھی،مگر وہاں چوری کے بعد کوئی افراتفری نظر نہ آئی  بلکہ لوگ جوق در جوق اس گھر میں احترام سے جاتے نظر آئے  بغداد کے چور نے ایک شخص سے پوچھا کہ، یہ کس کا مکان ہے  اس نے کہا کہ، لگتا ہے تم بغداد میں نئے ہو  یہ بابرکت مکان ہمارے شیخ حضرت جنید بغدادی کا آستانہ علم ہے  ابن ساباط نے نام تو سن رکھا تھا مگر دیدار کی سعادت سے اب تک محروم تھا  سوچا کہ آج اتفاقاً اس نیک و بزرگ ہستی کا دیدار ہی کر لوں  اندر جا کر کمرے میں جھانکا تو دیکھا وہی رات والا عمر رسیدہ ساتھی مصلے پر بیٹھا درس دے رہا ہے  اور باادب لوگوں سے کمرا بھرا پڑا ہے  اتنے میں اذان ہوئی،سب نماز کے لئے مسجد جانے لگے  بغداد کا مشہور اور ظالم چور ابن ساباط بے ساختہ روتے ہوئے آپ کے قدموں میں گر پڑا اور گزشتہ رات کی بد اخلاقیوں پر معافی کا طلب گار ہوا  شیخ جنید بغدادی نے اسے زمین سے اُٹھا کر اپنے گلے سے لگا لیا  اور مسکراتے ہوئے فرمایا  در توبہ ابھی بھی کھلا ہے  ابن ساباط کی دنیا ایک لمحے میں بدل چکی تھی  وہ شیخ کے حلقہ وارادت میں داخل ہو گیا اور وہ ہاتھ کٹا شیطان و سابو بغداد کا شاطر چور شیخ جنید بغدادی کے زیر سایہ عبادت،ریاضت میں وہ نام لیا کہ اب اسے بغداد کے لوگ بغداد کے چور کے بجائے شیخ احمد ابن ساباط کے نام سے نہایت عزت و احترام سے جانتے تھے  اسی ابن ساباط کو ایک مرد خدا جنید بغدادی کے حسن و اخلاق و کردار نے چند لمحوں میں بھی خاصان خدا کی صف میں داخل کر دیا اور بغداد کے چور کو چند لمحوں میں سیدھی راہ پر لانے کی کرامت کا چرچا زبان زد عام ہو گیا  
محمد فہیم عالم  یہ غلام دوستوں سے معاوضہ نہیں لیتا  آداب  اتنا کہہ کر وہ دربار سے رخصت ہو گیا  بادشاہ سمیت تمام درباری حیرت و تعجب کا بت بنے اسے تک رہے تھے  وہ اپنے ملک یونان واپس آ گیا  آج ایک سال بعد اس کا پھر اس پڑوسی ملک میں آنا ہوا تھا  اسے ایک جڑی بوٹی کی تلاش تھی  اور وہ جڑی بوٹی صرف اس ملک کے جنگلات میں پائی جاتی تھی  اپنی مطلوبہ جڑی بوٹی تلاش کرنے کے بعد اس کے ذہن میں خیال آیا  چلو  لگے ہاتھوں بادشاہ سلامت سے ہی مل لیتے ہیں  ذرا حال و احوال جان لیتے ہیں  وہ بڑے ہی اشتیاق سے دربار میں حاضر ہوا تھا  لیکن اس مغرور بادشاہ نے اس سے جو بے رخی کا برتاؤ کیا تھا  اس سے اس کا دل ٹوٹ گیا تھا  اسے بادشاہ سلامت سے کم از کم اس سلوک کی امید نہ تھی  جاری ہے  بادشاہ نے اس کے احسان کا بدلہ بہت ہی برے طریقے سے دیا تھا  اس کے ذہن میں آندھیاں سی چل رہی تھیں  نظر انداز کیا جانا بہت ہی تکلیف دہ ہوتا ہے  دل و دماغ میں آتش فشاں سے پھٹنے لگتے ہیں  وہ بھی اسی تکلیف سے گزر رہا تھا  اسے پتہ ہی نہ چلا کب اس کا سفر تمام ہوا اور وہ اپنے ملک پہنچ گیا  اس نے اس مغرور بادشاہ کو سبق سکھانے کا فیصلہ کر لیا تھا  گھر جاتے ہی وہ اپنے مخصوص کمرے میں گھس گیا  جس میں بیٹھ کر وہ دوائیاں بنایا کرتا تھا  کافی دیر کے بعد وہ کمرے سے نکلا تو اس کے ہاتھ میں ایک چھوٹی سے تھیلی تھی  احسان  یہ تھیلی پڑوسی ملک کے بادشاہ کو دے آؤ  اسے میرا سلام کہنا  اور کہنا کہ یونانی حکیم داؤد کی طرف سے یہ قبول فرمائیے  اس نے اپنے وفادار غلام کو وہ تھیلی تھماتے ہوئے کہا تھا  غلام تھیلی لے کر اس بادشاہ سلامت کی خدمت میں پہنچا  حضور  ہمارے ملک یونان کے مایہ ناز شاہی حکیم داؤد نے یہ نذرانہ آپ کی خدمت میں پیش کیا ہے  غلام نے تھیلی بادشاہ سلامت کو دیتے ہوئے کہا  بادشاہ نے تھیلی کھولی تو اس میں چند بیج اور ساتھ ہی ایک خط تھا  اس میں لکھا ہوا تھا  السلام علیکم و رحمة اللہ و برکاتہ  حضور کا اقبال بلند ہو  عالی جاہ  یہ چند بے حد قیمتی بیج ہیں جو میں نے برسوں کی محنت و تلاش کے بعد حاصل کئے ہیں  آپ دہکتے ہوئے انگاروں پر ان کو جلا کر ان کی دھونی لیجئے  انشاء اللہ  آپ کو حیرت انگیز فائدہ ہو گا  والسلام حکیم داؤد یونانی  بادشاہ سلامت نے حیرت و تعجب سے ان بیجوں کی طرف دیکھا  وہ بالکل ایسے ہی بیج تھے  جیسے اس حکیم نے ان کی گردن کا علاج کرتے ہوئے استعمال کیے تھے  بادشاہ سلامت نے دہکتے ہوئے انگارے منگوائے اور بیج ان پر ڈال دیئے  جیسے ہی بادشاہ نے دھونی لینے کے لئے اپنی ناک آگے کی اسے ایک زور دار چھینک آئی  اور اس کی گردن کے مہرے اپنی جگہ سے سرک گئے  اب اس کی گردن اکڑ کر رہ گئی  یہ سب کچھ اس قدر آناً فاناً ہوا کہ سب دنگ رہ گئے  اس گستاخ غلام کو پکڑ لو  اور جاؤ  اس کے گستاخ آقا حکیم داؤد یونانی کو ہمارے حضور بیڑیوں میں جکڑ کر حاضر کرو  آ  ہ  بادشاہ کراہ کر رہ گیا  کیونکہ گرج دار آواز میں سپاہیوں کو حکم دیتے ہوئے اس نے اپنی گردن کو ذرا سی حرکت دی تھی  بادشاہ سلامت کا حکم پاتے ہی سپاہی حکیم کو گرفتار کرنے کے لئے ملک یونان کی طرف دوڑے  حکیم کے مطب پر الو بول رہے تھے  جب کہ حکیم کا دور دور تک پتہ نہیں تھا  سپاہی نے ملک یونان کا کونا کونا چھان مارا لیکن حکیم کہیں نہ ملا  سپاہی مایوس واپس لوٹ آئے  یوں اس مغرور بادشاہ کو اپنے غرور و تکبر کی سزا مل گئی  اب وہ پچھتا رہا تھا  کاش  میں تکبر میں آکر اپنے محسن حکیم داؤد سے بے رخی نہ برتتا  اور احسان کا بدلہ احسان سے دیتا  کاش  
محمد فہیم عالم  حضور  السلام علیکم  آپ کا یہ ادنیٰ غلام آپ کی خدمت میں آداب عرض کرتا ہے  اس نے جھک کر بادشاہ سلامت کو سلام پیش کیا اور بلند آواز میں بولا  ہاں تو برہان الدین  میں کہہ رہا تھا  بادشاہ سلامت نے ایک نظر اس کی طرف دیکھ کر ہاتھ کے اشارے سے اس کے سلام کا جواب دیا اور پھر دائیں پہلو میں بیٹھے اپنے وزیر یا تدبیر برہان الدین کی طرف متوجہ ہو گیا  بادشاہ سلامت کی اس بے رخی پر اسے حیرت و تعجب کا ایک زور دار جھٹکا لگا  بادشاہ سلامت اس وقت مصروف ہیں  شاید اس لئے توجہ نہیں کی اس نے سوچا اور دربار کے ایک کونے میں کھڑا ہو گیا  بادشاہ سلامت اپنے وزیر سے کافی دیر تک گفتگو کرتے رہے  وہ بے چین اور منتظر نگاہوں سے بادشاہ سلامت کی طرف دیکھ رہا تھا  جاری ہے  کہ شاید بعد میں وہ اس کی طرف متوجہ ہوں اُس نے سوچا  کوئی اور فریادی تو باقی نہیں ہے  بادشاہ سلامت وزیر سے گفتگو مکمل کر چکے تو سوالیہ نظروں سے دروازے پر کھڑے منادی کی طرف دیکھا  نہیں حضور  منادی نے عرض کیا  ٹھیک ہے  دربار برخواست کیا جاتا ہے بادشاہ سلامت کی بارعب آواز دربار میں گونجی  تمام درباری دروازے کا رخ کرنے لگے  اوہ  تو یہ بات تھی  حضور  مجھ سے اکیلے میں ملاقات کرنا چاہتے تھے  اس نے دل ہی دل میں سوچا اور وہ دروازے سے گزرتے ہوئے درباریوں کو دیکھتا رہا  یہاں تک کہ تمام دربار خالی ہو گیا  بادشاہ سلامت اپنے تخت سے اٹھے اور دروازے کی طرف بڑھے ان کے ساتھ وزیر یا تدبیر اور خدام بھی تھے  وہ بھی دروازے کے پاس ہی کھڑا تھا  بادشاہ سلامت نے گزرتے ہوئے آنکھ اٹھا کر بھی اس کی طرف نہیں دیکھا اور باہر نکل گئے  وہ ہکا بکا انہیں جاتے دیکھتا رہا  اسے ان سے کم از کم یہ امید نہ تھی  جب تک بادشاہ سلامت نظروں سے اوجھل نہ ہو گئے اس نے ان سے نظریں نہ ہٹائیں پھر وہ ایک جھٹکے سے اپنی جگہ سے دروازے کی طرف بڑھا  مارے غم و غصے کے اس کا چہرہ سرخ ہو رہا تھا  باہر اس کا گھوڑا بندھا ہوا تھا  وہ گھوڑے پر سوار ہوا اور اس کو ایڑ لگا دی  کچھ ہی دیر بعد اس کا گھوڑا ہوا سے باتیں کر رہا تھا  وہ اپنے ملک یونان کا شاہی طبیب تھا  اس کا نام حکیم داؤد تھا  وہ بہت ہی قابل اور ذہین آدمی تھا  یونان کے بادشاہ سلامت سمیت ہر آدمی اسے بڑی قدر و منزلت کی نگاہ سے دیکھتا تھا  تقریباً ایک سال قبل اچانک اس کے پڑوسی ملک کا بادشاہ گھوڑے سے گر پڑا جس سے اس کی گردن کے مہرے سرک گئے اور بادشاہ اپنی گردن ہلانے سے قاصر ہو گیا  اس کی گردن اکڑ کر رہ گئی تھی  اس کے ملک کے شاہی طبیبوں نے بہت کوشش کی کہ کسی طرح بادشاہ کی گردن کے مہرے واپس اپنی جگہ پر بیٹھ جائیں مگر وہ ناکام رہے  بادشاہ بے حد تکلیف میں تھا  اکڑی ہوئی گردن کے ساتھ اس کے لئے ایک ایک لمحہ گزارنا بھاری ہو رہا تھا  ان دنوں یہ یونانی حکیم داؤد اس پڑوسی ملک میں اپنے ایک دوست حکیم کو ملنے آیا ہوا تھا  اس کو بادشاہ سلامت کی بیماری کی خبر ملی تو وہ دربار میں حاضر ہوا  حضور  دہکتے ہوئے انگارے منگوائیے  اس نے عرض کیا  بادشاہ سلامت نے ایک خادم کو ہاتھ سے اشارہ کیا کچھ ہی دیر بعد وہ خادم دہکتے ہوئے انگارے لیے حاضر ہو گیا  حکیم داؤد نے اپنے تھیلے سے چند بیج نکالے اور انگاروں پر ڈال دیئے  چند لمحوں بعد بیج جلنے لگے  اور دھواں اُٹھنا شروع ہوا  حضور  جلدی سے ایک زور دار سانس لیجئے  اس نے چلا کر کہا بادشاہ سلامت نے جیسے ہی زور دار سانس لیا  دھواں ناک میں داخل ہونے کی وجہ سے بادشاہ سلامت کو ایک زور دار چھینک آئی  اور مہرے اپنی جگہ واپس آگئے  آہا  میری گردن ٹھیک ہو گئی  بادشاہ سلامت نے جیسے ہی اپنی گردن ہلائی مارے خوشی کے وہ چلا اُٹھے  مانگ اے پردیسی طبیب  کیا مانگتا ہے  بادشاہ سلامت نے پُرجوش لہجے میں پوچھا  حضور  خدا کا دیا ہوا اس غلام کے پاس سب کچھ ہے  آپ ہمارے ملک یونان کے بادشاہ کے دوست ہیں بادشاہ یونان اس خادم کو دوست رکھتے ہیں  اور دوست کا دوست بھی دوست ہوتا ہے  جاری ہے  
پروفیسر ڈاکٹر ایف ایچ فاروقی  ایک نئی آباد ہونے والی بستی میں مکان نمبر 15 عمر دین کا تھا،جس کے متعلق مشہور تھا کہ اس مکان میں جن بھوت رہتے ہیں  اس محلے میں تیس مکانات تھے  عمر دین نے مکان پر رنگ روغن کروا لیا تھا  اتوار کے دن ایک ٹرک میں سامان آیا  نئے آنے والے کرائے دار کا نام ملک ہدایت اللہ تھا  ملک صاحب نے دوسرے دن ایک گائے ذبح کرکے تمام گوشت پورے محلے میں تقسیم کر دیا  ملک صاحب بہت سخی انسان تھے  غریبوں کو کھانا کھلانا،مصیبت میں ہر ایک کی مدد کرنا،ہر نیک کام میں بڑھ چڑھ کر حصہ لینا ملک صاحب کی خوبی تھی  ملک صاحب دولت مند آدمی تھے  وہ اس غریب محلے میں صرف اس لئے کرائے پر آئے تھے کہ وہ غریبوں کے کام آسکیں  چاہتے تو کسی اچھے علاقے میں بہترین مکان بھی خرید سکتے تھے  جاری ہے  ایک ماہ بعد رات کے پچھلے پہر ملک صاحب کے مکان کی چھت پر عورتوں کے رونے کی آوازیں آنے لگیں  پڑوس کے لوگ ڈر گئے  ملک صاحب کے پاس ایک پستول اور ایک دونالی بندوق تھی،مگر ملک صاحب نے جلد بازی کا مظاہرہ نہیں کیا  ملک صاحب سوچ رہے تھے کہ صرف رات کو ہی بھوت مکان کی چھت پر آکر شور مچاتے ہیں،مکان کے اندر کمروں یا صحن میں کیوں گھومتے پھرتے نظر نہیں آتے  صرف ڈرانے کے لئے رات کو ہی کیوں چھت پر آتے ہیں  ایک ہفتہ مزید مکمل سکون سے گزر گیا،مگر ایک ہفتے کے بعد پھر چھت پر گھوڑے،گدھے کے دوڑنے اور عجیب و غریب ڈراؤنی آوازیں آنا شروع ہو گئیں  ایک ہفتہ مکمل خاموشی رہی  ملک صاحب نے چھت پر دو تین ٹوٹی پھوٹی لوہے کی الماریاں رکھ کر الماریوں کے پیچھے تین کرسیاں بھی رکھ دیں  چھت پر جب بھی بڑی بڑی لائٹس ملک صاحب لگواتے دوسرے دن ہی وہ ٹوٹ جاتیں اور چھت پر مکمل اندھیرا ہی رہتا  ایک دن ملک صاحب عشاء کی نماز مسجد میں ادا کرنے کے بعد اپنے دو محافظوں کے ساتھ الماریوں کے پیچھے لگی ہوئی کرسیوں پر خاموشی سے بیٹھ جاتے  دائیں بائیں دونوں طرف محافظ اور درمیان میں ملک صاحب بندوق لے کر بیٹھ جاتے  ملک صاحب نے محافظوں کو سمجھا دیا تھا کہ گولی نہ چلانا  دو دن گزرنے کے بعد رات کے پچھلے پہر انھوں نے ایک سایہ چھت کی دیوار پر دیکھا  ملک صاحب اور اُن کے ساتھی ہوشیار ہو گئے،مگر وہ چاہتے تھے کہ سایہ ذرا نزدیک آجائے  ملک صاحب اور اُن کے ساتھیوں نے مکمل خاموشی اختیار کی،مگر اپنی اپنی پستول اپنے اپنے ہاتھوں میں مضبوطی سے سنبھال لیں  لوہے کی الماری کے پیچھے سوراخوں سے ملک صاحب اور اُن کے ساتھیوں نے مکمل جائزہ لیا  سایہ چھت کے بالکل بیچ میں بیٹری سے چلنے والا ٹیپ ریکارڈ رکھ کر بجانے لگا  پہلے آواز کم،پھر آہستہ آہستہ بلند کرتا گیا  ملک صاحب نے ایک ہوائی فائر کر دیا  سایہ ڈر کر بھاگنے لگا تو ملک صاحب اور اُن کے ساتھیوں نے اسے پکڑ لیا  وہ کسی جانور کی کھال پہنے ہوئے تھے اور سر پر مصنوعی سینگ لگا رکھے تھے  ملک صاحب نے خفیہ لائٹس روشن کیں تو دیکھا کہ وہ کوئی آدمی تھا  ملک صاحب نے اسے پکڑ لیا اور نیچے کمرے میں لے آئے  وہ آدمی تھر تھر کانپ رہا تھا  ملک صاحب نے کہا میں تم کو جان سے مار دوں گا  مجھے اصل بات بتاؤ  تم کون ہو اور کیا چاہتے ہو  اس نے ہاتھ جوڑ لیے اور بولا میں آئندہ ایسا نہیں کروں گا  مجھے معاف کر دیں  اس نے مزید کہا وہ عمر دین کا رشتے دار ہے اور کسی بات پر ان سے لڑائی چل رہی ہے  ہم یہ مکان اس سے کرائے پر لینا چاہتے ہیں،لیکن عمر دین کی ضد ہے کہ وہ ہمیں نہیں دیں گے  لہٰذا ہم نے اُن کے کرائے دار بھگانے کا یہ طریقہ اختیار کیا تھا  اس نے ملک صاحب سے درخواست کی کہ وہ اس بات کا تذکرہ کسی سے نہ کریں  ہماری عزت کا خیال کریں،ورنہ ہم بہت بدنام ہو جائیں گے  ملک صاحب نے کہا تم فکر نہ کرو  میں کسی سے بھی اس بات کا ذکر نہیں کروں گا اور تمہارا مسئلہ حل کرنے کی کوشش کروں گا  ملک صاحب نے اسے گھر جانے کی اجازت دے دی  دوسرے دن ملک صاحب نے عمر دین کو بلایا اور انھیں سمجھایا کہ رشتوں کا احترام کرنا چاہیے  اتحاد میں بڑی برکت ہے  آپ کے جو رشتے دار آپ سے یہ مکان کرائے پر لینا چاہتے ہیں،میری ضمانت پر آپ انھیں دے دیں  اسی گلی میں ایک اور مکان خالی ہو رہا ہے،میں وہاں منتقل ہو جاؤں گا  اپنے اس رشتے دار سے اختلاف ختم کر دیں  اسی میں اللہ برکت دے گا  دوسرے دن ملک صاحب نے دونوں خاندانوں کو اپنے گھر بلایا اور ان کی صلح کروا دی  عمر دین کے رشتے دار ملک صاحب کے اس سلوک سے اتنے متاثر ہوئے کہ انھوں نے کہا کہ ہمیں خوشی ہو گی کہ آپ اسی گھر میں رہیں  عمر دین سے صلاح ہو گئی ہے،یہی بات سب سے اچھی ہے  ملک صاحب نے بھوت والے قصے کا ذکر کبھی کسی سے نہیں کیا  جو دوسروں کے عیب چھپاتا ہے اللہ بھی اس کے عیب چھپاتا ہے  
جاوید بسام  بہت دور کہیں ایک باغ کے قریب تین دوست رہتے تھے  وہ اکثر باغ کی باڑ پر بیٹھے نظر آتے  باڑ کے ساتھ ہی ایک بڑا تالاب بھی تھی  جب سورج کی شعاعیں درختوں کے پتوں اور پانی پر چمک رہی ہوتیں اور تیز ہوا سائیں سائیں کر رہی ہوتی تو کچھ دور ایک درخت پر رہنے والا اُلو اُڑ کر باڑ پر آجاتا اور زور سے آواز نکالتا  اسی وقت تالاب کے پانی میں لہریں پیدا ہوتیں اور ایک بڑا سبز مینڈک اپنا سر نکال کر دیکھتا  پھر وہ بھی تیرتا ہوا پانی سے باہر نکل آتا اور پھدکتا ہوا باڑ کے پاس آجاتا،اچانک کُٹ کُٹ  کی آواز آتی اور ایک موٹی سی کالے پروں والی مرغی باغ کے کسی کونے سے نمودار ہوتی اور اس محفل میں شریک ہو جاتی  تینوں اِدھر اُدھر کی باتیں کرتے اور اپنے اپنے دل کا حال سناتے  جاری ہے  اُلو کو انسانوں سے شکایت تھی کہ وہ اسے پسند نہیں کرتے  مینڈک کو تالاب کے آلودہ ہونے والے پانی کا غم تھا اور مرغی اس بات پر خفا تھی کہ فارم کا مالک اسے انڈوں پر بیٹھنے کیوں نہیں دیتا  ایک دن تینوں اسی طرح باتیں کر رہے تھے کہ ان میں ایک دلچسپ بحث چھڑ گئی  اُلو اور مینڈک کا خیال تھا کہ کسی بھی انسان کے لئے اپنے حالات کو بدلنا بہت مشکل کام ہے  جب کہ مرغی کا کہنا تھا کہ اگر کوشش کی جائے تو حالات بدل سکتے ہیں  اُلو نے مرغی کو قائل کرنے کی کوشش کی اور بولا چلو،میں تم کو ایک نوجوان لڑکے کا قصہ سناتا ہوں  مرغی سنبھل کر بیٹھ گئی  اُلو کچھ سوچتا رہا پھر بولا پہلے میں بہت دور ایک آٹا پیسنے کی چکی میں رہتا تھا  اس کا مالک ایک ظالم آدمی تھا  وہ اپنے ملازموں کے ساتھ اچھا سلوک نہیں کرتا تھا  وہاں ایک نوجوان لڑکا بھی کام کرتا تھا  ظالم مالک اس سے بہت زیادہ کام لیتا اور بہت کم تنخواہ دیتا تھا  لڑکا بے روزگاری کی وجہ سے مجبور تھا  وہ سارا دن کام میں لگا رہتا تھا  اسے سارا دن سر کھجانے کی فرصت بھی نہیں ملتی تھی،لیکن اتنا کام کرنے کے باوجود مالک اس سے خوش نہیں تھا  وہ بات بات پر اسے ڈانٹتا اور کبھی تو مار بھی بیٹھتا تھا  ایک دن اس نے لڑکے کو مار مار کر اس کا منہ سجا دیا  آخر وہ روتا ہوا وہاں سے چلا گیا اور پھر کبھی وہاں نہیں آیا  میرا خیال ہے،آج بھی وہ اسی طرح کہیں چھوٹا موٹا کام کر رہا ہو گا اور ضرور مار کھاتا ہو گا  یہ کہہ کر اُلو خاموش ہو گیا  مرغی نے انکار میں گردن ہلائی اور کہا یہ ضروری نہیں کہ وہ آج بھی بُری حالت میں ہو،کیونکہ میں جانتی ہوں کہ وقت ہمیشہ ایک سا نہیں رہتا  مینڈک نے کہا مرغی بہن  میرا خیال ہے کہ حالات بدلنا اتنا آسان نہیں ہوتا  خیر،دوستو  مجھے بھی ایک واقعہ یاد آرہا ہے  تمہیں معلوم ہے،میری دنیا تو پانی تک محدود ہے  میں تالاب میں وقت گزارتا ہوں  مجھے انسانوں سے زیادہ واسطہ نہیں پڑتا،مگر جب میں بچہ تھا تو اکثر پانی سے باہر گھومتا رہتا تھا  ایک دن میں نے تالاب کے کنارے ایک نوجوان کو آتے دیکھا  وہ بہت دبلا پتلا اور کمزور تھا  میں اسے دیکھ کر ڈر گیا،لیکن اس نے مجھ پر دھیان نہیں دیا  وہ پانی میں ڈور ڈال کر ایک ٹیلے پر بیٹھ گیا  سارا دن وہ شکار کے انتظار میں بیٹھا رہا،مگر اس کے ہاتھ بس ایک دو چھوٹی مچھلیاں ہی آئیں  پھر وہ روزانہ وہاں آنے لگا  ایسا لگتا تھا کہ وہ بے روزگار ہے اور اپنے حالات سے پریشان ہے  اس لئے مچھلیاں شکار کرکے اپنا پیٹ پال رہا ہے  وہ سارا دن تالاب کے کنارے گزارتا،لیکن اسے اس محنت کا بہت کم صلہ ملتا تھا  کیونکہ پانی آلودہ ہونے کی وجہ سے مچھلیاں کم ہو گئی تھیں  ایک دن تو حد ہو گئی وہ بے چارہ سارا دن پانی میں ڈور ڈالے بیٹھا رہا،لیکن ایک بھی مچھلی اس کی ڈور میں نہیں پھنسی  آخر وہ مایوسی سے اُٹھا اور اتھلے پانی میں چھوٹی مچھلیاں تلاش کرنے لگا  میں وہیں تیر رہا تھا  اس نے غلطی سے مجھے مچھلی سمجھ کر پکڑ لیا  مجھے لگا اب میرا آخری وقت آگیا ہے،لیکن جب اس نے مجھے غور سے دیکھا تو فوراً چھوڑ دیا اور مایوسی سے قدم اٹھاتا وہاں سے چلا گیا  اس دن کے بعد وہ پھر کبھی وہاں نہیں آیا  میرا خیال ہے وہ لڑکا آج بھی دَر دَر کی ٹھوکریں کھا رہا ہو گا  یہ کہہ کر مینڈک خاموش ہو گیا  مرغی نے حیرت سے اسے دیکھا اور کہا تم دونوں عجیب باتیں کر رہے ہو  یہ ضروری تو نہیں کہ اگر آغاز بُرا ہو تو انجام بھی خراب ہو  سنو  میں بھی تمہیں ایک نوجوان لڑکے کے بارے میں بتاتی ہوں  میں جس فارم میں رہتی ہوں  وہاں بہت سارے مرغے مرغیاں ہیں  فارم کے مالک کو ان کی دیکھ بھال کے لئے ایک ملازم کی ضرورت تھی  ایک دن اس کے پاس ایک لڑکا آیا  وہ بہت پریشان تھا اور ملازمت تلاش کر رہا تھا،مالک نے اس سے بات کی اور اُسے ملازم رکھ لیا  لڑکا محنت سے کام کرنے لگا  وہ نہ کام چوری کرتا اور نہ انڈے چراتا  وہ اپنے کام سے بہت مخلص تھا  کچھ مہینے ہی گزرے تھے کہ مالک نے اس کی محنت کو دیکھتے ہوئے اس کی تنخواہ بڑھا دی  مالک نے اس کے آنے کے بعد یہ محسوس کیا تھا کہ اس کا فارم ترقی کر رہا ہے  اس بات کو دو سال ہو گئے ہیں  آج وہ نوجوان فارم کا منیجر بنا ہوا ہے  اسے اچھی تنخواہ ملتی ہے،مالک نے رہنے کے لئے اسے فارم پر گھر بھی دے دیا ہے اور لڑکے نے اپنی ماں کو بھی اپنے پاس بلا لیا ہے  یہ کہہ کر مرغی خاموش ہو گئی  وہ تیزی سے کچھ سوچ رہی تھی پھر بولی ارے  کہیں وہ وہی لڑکا تو نہیں جس کا تم دونوں نے ذکر کیا ہے  اُلو بولا ناممکن وہ کوئی دوسرا لڑکا ہو گا  بہت مشکل ہے وہ تو نہ جانے اب کہاں ہو گا  مینڈک نے کہا  مرغی سوچتے ہوئے بولی میرا دل کہہ رہا ہے کہ وہ وہی لڑکا ہے  کیا تم مجھے اس کا حلیہ بتا سکتے ہو  اُلو نے کہا وہ دبلا پتلا بالکل کمزور لڑکا تھا اور اس کے گال پر برا سا کالا مَسّا بھی تھا  مینڈک نے اپنی بڑی بڑی آنکھیں حیرت سے ہلاتے ہوئے کہا میں نے جو تالاب کے کنارے لڑکا دیکھا تھا،وہ بھی دبلا پتلا تھا اور اس کے گال پر بھی مَسّا تھا  مرغی نے گردن ہلائی اور بولی چلو ذرا میرے ساتھ فارم تک چلو  دونوں نے حیرت سے اسے دیکھا اور اس کے ساتھ چل دیے  فارم قریب ہی تھا  وہ جلد وہاں پہنچ گئے  مرغی اور مینڈک پھاٹک سے اندر داخل ہوئے اور اُلو دیوار پر جا بیٹھا  مرغی نے ان دونوں کی توجہ ایک نوجوان کی طرف دلوائی جو کچھ دور پیٹھ موڑے بورے میں سے چارہ نکال رہا تھا  تینوں غور سے اسے دیکھنے لگے  لڑکا کام کرکے پلٹا تو انھوں نے اسے دیکھا  وہ وہی محنتی نوجوان تھا  اس کے گال پر بڑا سا کالا مَسّا تھا اور وہ اب کچھ صحت مند بھی ہو گیا تھا  مینڈک اور اُلو شرمندگی سے مسکرائے اور مرغی کی طرف دیکھ کر گردن ہلائی  دونوں نے اپنی غلطی مان لی تھی  وہ جان گئے تھے کہ وقت کبھی ایک سا نہیں رہتا  جو لوگ محنت اور ثابت قدمی سے کام کرتے ہیں  ان کے بُرے حالات بھی ایک دن بدل جاتے ہیں اور کامیابی ان کے قدم چومتی ہے  
عروج سعد  دریا کے کنارے آباد شاداب نگر ایک ہرا بھرا قصبہ تھا  وہاں کے لوگوں میں ایک خرابی تھی کہ وہ پانی جیسی نعمت کی قدر نہیں کرتے تھے  دنیا میں پانی کے ذخیرے تیزی کے ساتھ کم ہوتے جا رہے ہیں  شاداب نگر میں بلاضرورت پانی بہانا ایک معمولی بات بن گئی تھی  یوں دریا کا صاف شفاف پانی کم ہوتا جا رہا تھا  دریا میں رہنے والی مچھلیاں بھی پریشان تھیں کہ پانی نہ رہا تو وہ مر جائیں گی  ایک دن تمام مچھلیاں دریا کی ملکہ مچھلی کے پاس جمع ہوئیں اور مسئلے کا حل نکالنے کی درخواست کی  ملک مچھلی نے یہ بات سن کر فیصلہ کیا کہ وہ ہمالیہ پہاڑوں میں رہنے والے بونے جادوگر سے مدد لے گی  ہمالیہ پہاڑوں تک پہنچنے کے لئے اسے دریا کے بہاؤ کے مخالف سمت میں تیرنا تھا  جاری ہے  پھر دریا میں جگہ جگہ خودرو جھاڑیاں بھی تھیں  جن میں پھنسنے کے بعد نکلنا مشکل تھا اور بڑے بڑے خوفناک کیکڑے بھی تھے،مگر ملکہ نے کسی بھی خطرے کی پرواہ نہ کی اور اللہ کا نام لے کر تیرنا شروع کر دیا  چھ دن تک لگاتار تیرنے کے بعد وہ وہاں پہنچ گئی،جہاں پہاڑوں سے برف پگھل رہی تھی اور پانی آبشاروں کی صورت میں گر رہا تھا  جادوگر وہاں بڑے مزے سے پانی میں ٹانگیں لٹکائے بیٹھا تھا  سردار مچھلی تیزی سے تیرتی ہوئی اس کے پیروں کے پاس جا پہنچی  بونے جادوگر نے جھک کر دیکھا تو کہا ارے بی مچھلی  کون ہو تم اور یہاں کیا کر رہی ہو  ملکہ مچھلی نے جلدی جلدی ساری بات کہہ سنائی  جادوگر نے چینی کے دانوں کے برابر چھوٹی چھوٹی گولیاں جیب سے نکالیں اور ملکہ مچھلی کو دکھاتے ہوئے کہا یہ جادوئی گولیاں لے جاؤ اور انھیں دریا میں پھیلانا شروع کر دو،جہاں کہیں بھی بلاضرورت پانی بہہ رہا ہو گا،یہ گولیاں غبارے کی طرح پھول کر اس لائن کو بند کر دیں گی بعد میں ان کا اثر ختم ہو جائے  یہ گولیاں انسانوں کو نظر نہیں آئیں گی  ملکہ مچھلی نے جادوگر کا شکریہ ادا کیا اور روانہ ہو گئی  ملکہ واپس دریا میں پہنچی تو جادوئی گولیاں دیکھ کر تمام مچھلیاں خوش ہو گئیں  مچھلیوں نے پورے دریا میں گولیاں پھیلا دیں  امی،امی میری آنکھوں میں مرچیں لگ رہی ہیں،جلدی سے پانی لا دیں،پلیز  وسیم نے غسل خانے سے آواز لگائی  وسیم کی آنکھوں میں صابن چلے جانے کی وجہ سے بے تحاشا جلن ہونے لگی تھی  اس نے نہانے کے دوران نل کھلا چھوڑ دیا  پانی حسب معمول بہتا رہا  جادوئی گولی نے کام کر دکھایا تھا اور پانی کی لائن کو بند کر دیا تھا  امی نے جلدی سے ایک بوتل لا کر دی جس سے وہ دیر تک آنکھیں دھوتا رہا  پڑوس میں شہلا باجی کے ساتھ بھی ایسا ہی ہوا  وہ باورچی خانے میں آٹا گوندھ رہی تھیں اور نل کھلا چھوڑ دیا تھا  پانی بہتا رہا اور وہ اسی پانی سے آٹا گوندھ رہی تھیں،مگر عین اس وقت جب ان کے دونوں ہاتھ آٹے میں لتھڑے ہوئے تھے،اچانک نلکے سے پانی آنا بند ہو گیا  گلی میں فیروز صاحب اپنی گاڑی دھو رہے تھے  قریب ہی پانی کا پائپ پڑا تھا  اس میں سے پانی کی ایک موٹی دھار بہہ رہی تھی  گاڑی پر صابن لگا ہوا تھا  انھوں نے پائپ اُٹھایا تو دیکھا کہ اس میں پانی ہی نہیں آ رہا تھا  فیروز صاحب ایک ہاتھ میں پائپ پکڑے دوسرے ہاتھ سے سر کھجانے لگے  شاداب نگر کے تمام اہم لوگ قصبے کے مرکزی ہال میں جمع تھے  وہ پچھلے ایک ہفتے سے ہونے والے ان گمبھیر واقعات پر غور کر رہے تھے کہ نلوں میں پانی آتے آتے کیوں اور کیسے رک جاتا ہے  سب کا مشاہدہ یہ تھا کہ پانی صرف اسی وقت ہوتا ہے،جب نل بلاضرورت کھلا ہوا ہو  مسجد کے امام صاحب بڑے دھیان سے سب کی باتیں سن رہے تھے  انھوں نے کہا آپ سب کے ساتھ میں بھی اسی قصبے میں رہتا ہوں،مگر میرے گھر میں ایسا کوئی واقعہ پیش نہیں آیا  اس کی وجہ یہ ہے میرے گھر میں پانی بلاوجہ نہیں بہایا جاتا،بلکہ صرف ضرورت کے وقت ہی نل کھولا جاتا ہے  یہ بات سب کی سمجھ میں آ گئی  حافظ صاحب نے کہا بالکل یہی بات ہے  میرے گھر میں بھی پانی احتیاط کے ساتھ استعمال کیا جاتا ہے اور کبھی بھی ایسا نہیں ہوا کہ اچانک پانی غائب ہو جائے  میں امام صاحب کی بات سے سو فیصد اتفاق کرتا ہوں  آپ لوگ بھی اس کو آزما کر دیکھ لیں  آپ کے مسئلے کا حل بہت ہی آسان ہے  خالد صاحب جو کہ قصبے کے کالج کے پرنسپل تھے،انھوں نے سب کو سمجھاتے ہوئے کہا خدا کا شکر ہے کہ دریا کا پانی ختم ہونے سے پہلے ہمیں اپنی غلطی کا احساس ہو گیا  اُدھر دریا میں مچھلیاں بھی ایک دوسرے کو مبارک باد دے رہی تھیں  
ایک گاؤں میں ایک بڑھیا رہتی تھی  اس کا ایک کام چور بیٹا تھا،شیخی بگھارنے میں بہت ماہر تھا،اس کو شیخ چلی کے نام سے پکارا جاتا تھا  بڑھیا محنت،مزدوری کرکے اپنا اور اپنے بیٹے کا پیٹ بھرتی تھی  ایک دن بڑھیا بیمار ہو گئی،گھر میں کھانے کو کچھ نہ تھا  رات کو ماں بیٹا دونوں نے فاقہ کیا  اگلے دن ماں نے کہا اب تم کچھ کام کرو،جنگل سے لکڑیاں ہی لا کر بیچ دیا کرو تاکہ گزر اوقات ہو سکے  شیخ چلی نے جنگل کی راہ لی  جو درخت اس کے راستے میں آتا،وہ اس سے پوچھتا  میں تجھے کاٹ لوں یا نہیں  کسی درخت نے بھی اس کا جواب نہ دیا  شام ہونے کو تھی،شیخ چلی گھر واپس آنے کا ارادہ کر ہی رہا تھا کہ ایک درخت نظر آیا،اس نے پاس جا کر پوچھا  میں تجھے کاٹ لوں  درخت بولا ہاں کاٹ لے مگر ایک نصیحت کرتا ہوں  جاری ہے  میری لکڑی سے پلنگ بنانا اور بادشاہ کے دربار میں لے جانا،اگر بادشاہ اس کی قیمت پوچھے تو کہنا کہ پہلے ایک دو راتیں اس پر سوئے،پھر اگر مناسب سمجھے تو خریدے  شیخ چلی نے درخت کی ہدایت کے مطابق اس سے لکڑیاں کاٹ کر پلنگ تیار کیا اور بادشاہ کے دربار میں پہنچا  بادشاہ نے قیمت پوچھی تو شیخ چلی نے کہا پہلے آپ اس پر ایک دو رات آرام فرمائیں،اگر اس میں کوئی خوبی پائیں تو انعام کے طور پر جو دل چاہے دے دیں  بادشاہ حیران ہوا اور شیخ چلی کے کہنے پر نوکروں کو حکم دیا کہ آج یہی پلنگ میرے کمرے میں بچھایا جائے  رات ہوئی تو بادشاہ اسی پلنگ پر سویا تو آدھی رات کو پلنگ کا ایک پایا بولا آج بادشاہ کی جان خطرے میں ہے  دوسرے نے کہا وہ کیسے  تیسرا بولا بادشاہ کے جوتے میں کالا سانپ تھا  چوتھے نے کہا بادشاہ کو چاہیے کہ صبح جوتے کو اچھی طرح جھاڑ کر پہنے  بادشاہ نے ایسا ہی کیا  واقع بادشاہ کے جوتے میں ایک سانپ بیٹھا ہوا تھا  دوسری رات جب بادشاہ سویا تو پھر پایوں نے باتیں شروع کیں  ایک بولا کہ تم پلنگ کو سنبھالے رکھو  میں کچھ خبریں جمع کر لوں  تینوں پایوں نے پلنگ کو تھامے رکھا  جب چوتھا واپس آیا تو اس نے خبر سنائی کہ بادشاہ کا وزیر سازش کرکے بادشاہ کو ختم کرنے کے بارے میں سوچ رہا ہے  پھر دوسرا پایا گیا اور خبر لایا کہ بادشاہ کی ایک کنیز وزیر سے مل کر بادشاہ کو زہر دینا چاہتی ہے  تیسرے پائے نے تجویز پیش کی کہ بادشاہ کو چاہیے کہ وزیر کو سزا دے  چوتھا پایا گیا اور یہ خبر لایا کہ بادشاہ کو جو دودھ صبح پینے کو دیا جائے گا،اس میں زہر ہو گا  بادشاہ یہ سب کچھ سن رہا تھا  صبح اُٹھ کر جب اسے دودھ دیا گیا تو اس نے نہ پیا بلکہ ایک بلی کو پلا دیا  بلی اسے پیتے ہی مر گئی،کنیز سے بادشاہ نے تحقیقات کیں تو معلوم ہوا کہ زہر اس کے وزیر نے ایک کنیز کے ذریعے دودھ میں ملوایا تھا  بادشاہ نے وزیر کو وزارت سے برخاست کرکے جیل بھجوا دیا اور اپنی کنیز کو محل سے نکال دیا  بادشاہ نے شیخ چلی کو بہت انعام دیا  دربار میں اس کی عزت ہونے لگی،شیخ چلی مال دار ہو گیا اور اپنی ماں کے ساتھ بڑے آرام کی زندگی بسر کرنے لگے  
ڈاکٹر جمیل جالبی  گرمی میں ایک شیر شکار کو نکلا  چلچلاتی دھوپ میں،تپتی ہوئی زمین پر چلنے سے وہ جلد ہی تھک گیا اور ایک بڑے سے سایہ دار گھنے درخت کے نیچے آرام کرنے لیٹ گیا  ابھی وہ سویا ہی تھا کہ کچھ چوہے اپنے بلوں سے باہر نکلے اور نادانی سے اس کی پیٹھ پر اُچھلنے کودنے لگے  اس سے شیر کی آنکھ کھل گئی  وہ غرایا اور غصے میں آکر ایک چوہے کو اپنے پنجے میں دبوچ لیا  ابھی وہ اسے مارنے ہی والا تھا کہ چوہے نے نہایت عاجزی سے کہا، اے جنگل کے بادشاہ  مجھ غریب پر رحم کیجیے  مجھ جیسے چھوٹے اور کمزور کو مارنے سے آپ کی خاندانی شرافت پر آنچ آئے گی اور سارے جنگل میں بدنامی ہو گی کہ جنگل کے بادشاہ شیر نے ایک چوہے کو مار دیا ہے  یہ بات سن کر شیر نے اس پر ترس کھایا اور ڈرتے کانپتے چوہے کو آزاد کر دیا  جاری ہے  کچھ دن بعد وہی شیر شکار کے لئے جنگل میں نکلا  ابھی شکار کی تلاش میں وہ اِدھر اُدھر پھر ہی رہا تھا کہ اچانک شکاریوں کے جال میں پھنس گیا  اس نے نکلنے کے لئے بہت ہاتھ پاؤں مارے،لیکن جال سے نہ نکل سکا  آخر پریشان اور لاچار ہو کر وہ پورے زور سے دھاڑا  جیسے ہی چوہے نے شیر کی دھاڑنے کی آواز سنی ،وہ تیزی سے وہاں پہنچا  دیکھا کہ وہی شیر ہے جس نے اس کی جان بخشی تھی  وہ شیر کے پاس گیا اور کہا، اے بادشاہ سلامت  میں آپ کا دوست ہوں  آپ نے میری جان بخشی تھی  آپ بالکل فکر مت کریں  یہ کہہ کر وہ جلدی جلدی اپنے ننھے تیز دانتوں سے جال کاٹنے لگا اور ذرا سی دیر میں جال کاٹ کر شیر کو آزاد کرا دیا  جب شیر آزاد ہوا تو اس نے سوچا کہ وہ بھی اس احسان کے بدلے کوئی احسان کرے  یہ سوچ کر اس نے چوہے سے کہا، اے دوست  تو نے مجھ پر احسان کیا ہے  جو تو مجھ سے مانگے گا،میں دوں گا،بول کیا مانگتا ہے  چوہا یہ سن کر خوشی کے مارے پھولا نہ سمایا اور بھول گیا کہ وہ اپنے لائق کیا مانگے اور کون سی ایسی چیز مانگے کہ شیر اسے دے بھی سکے  اپنی حیثیت بھول کر اس نے جلدی سے کہا، اے بادشاہ سلامت  اپنی شیر زادی کی شادی مجھ سے کر دیجیے  شیر زبان دے چکا تھا  اس نے چوہے کی بات مان لی اور رشتہ قبول کر لیا  شادی کے دن نوجوان شیر زادی بن ٹھن کر نکلی اور جھومتی جھامتی اٹھکھیلیاں کرتی ہوئی بے فکری سے چلنے لگی  دولہا چوہا اس کے استقبال کے لئے سامنے کھڑا تھا کہ بے خیالی میں اتفاق سے شیر زادی دلہن کا پاؤں دولہا چوہے پر پڑ گیا اور وہ بے چارا وہیں پِس کر ڈھیر ہو گیا  
منزہ بھٹی  اس کے اردگرد،رنگ برنگی گھیر دار فراکیں پہنے بہت ساری پریاں تھیں  وہ حیرانی سے انھیں دیکھ رہی تھی  پیاری لڑکی  تمہارا نام کیا ہے  فیروزی فراک پہنے ایک پری مسکراتی ہوئی اس کی طرف بڑھی  میرا نام نوریہ ہے،مگر میں یہاں کیسے آئی  اس نے اپنا نام بتاتے ہوئے اس پری سے پوچھا  ارے واہ،تمہاری طرح تمہارا نام بھی بہت پیارا ہے  چلو،مل کر کھیلتے ہیں  سرخ فراک پہنے ایک اور پری اس کی طرف بڑھی  اس کی دیکھا دیکھی باقی پریاں بھی اس کے قریب آ گئیں  سات سالہ نوریہ خود کو اس خوب صورت وادی میں دیکھ کر بہت حیران تھی  یہاں چاروں طرف رنگ برنگے پھول ہی پھول تھے  اسے بھی پریوں جیسا لباس پہنا دیا گیا  اب وہ بھی ان پریوں کی طرح گھیر دار سفید رنگ کی فراک پہنے ہوئے تھی  جاری ہے  اس کی دونوں کلائیوں میں موتیے کے پھولوں کے گجرے بھی آ چکے تھے  نوریہ اب پریوں سے بالکل بھی نہیں ڈر رہی تھی  وہ خوشی سے جھوم رہی تھی اور ساری پریاں بھی اسے خوش دیکھ کر ہنس رہی تھیں  خاموش ہو جاؤ سب،ملکہ پری آ رہی ہیں  ان میں سے ایک پری نے بلند آواز سے سب کو اطلاع دی اور ساری پریاں فوراً ادب سے کھڑی ہو گئیں  سفید خوبصورت گھوڑوں کی بگھی چاروں طرف سے پھولوں سے سجی ہوئی تھی  ملکہ پری بڑی شان سے بگھی سے نیچے اُتریں  ملکہ نے گلابی رنگ کی پوشاک پہن رکھی تھی،جو یوں چمک رہی تھی جیسے اس پر تارے جڑے ہوئے ہوں  ملکہ پری اس کے پاس آ کر ٹھہر گئی خوش آمدید پیاری لڑکی  کہو کیسا لگا ہماری پھول وادی میں آ کر  ملکہ پری نے بہت نرم لہجے میں نوریہ سے پوچھا  نوریہ بہت حیران تھی،بولی بہت ہی اچھا لگ رہا ہے  ہماری پھول وادی میں صرف ان بچوں کو لایا جاتا ہے،جو سچ بولتے ہیں،بڑوں کا ادب کرتے ہیں،ہر موقع پر نیکی کے کام کرتے ہیں اور جو کبھی کسی کا دل نہیں دکھاتے  مگر یہ سب آپ کو کیسے پتا  وہ پوچھے بنا نہ رہ سکی  ہماری پھول وادی کے آس پاس جتنے گاؤں ہیں،ہم وہاں رہنے والوں کی خبر رکھتے ہیں  ہم اپنے اصلی روپ میں نہیں،بلکہ بھیس بدل کر گاؤں والوں کے سامنے آتے ہیں  ملکہ پری نے مسکراتے ہوئے کہا تو نوریہ خوشی سے کھل اُٹھی اور مسکرانے لگی  ملکہ نے اشارہ کرکے ایک پری سے اس کے لئے بہت سارے تحفے منگوائے  نوریہ نے ملکہ پری کا شکریہ ادا کیا  ملکہ مسکراتے ہوئے واپس اپنی بگھی میں بیٹھ کر پرستان کی طرف چلی گئی  دفعتاً پھول وادی میں بارش ہونے لگی،ٹھنڈی اور ہلکی ہلکی بارش  تمام پریاں خوشی سے جھومنے لگیں  نوریہ ایک درخت پر لگے جھولے پر بیٹھ کر جھولا جھولنے لگی  ایک پری نے کھلکھلاتے ہوئے اس کو زور سے جھولا جھلایا اور وہ ہنستے ہوئے اپنی آنکھیں بند کرکے بارش اور جھولے کا مزہ لینے لگی  نوریہ  اُٹھو،صبح ہو گئی ہے  اسکول بھی جانا ہے تمہیں  اپنی امی کی آواز پر نوریہ نے ایک دم سے اپنی آنکھیں کھولیں  امی اس کے چہرے پر پانی کے ہلکے ہلکے چھینٹے مار رہی تھیں  نوریہ نے حیرانی سے خود کو چارپائی پر لیٹا دیکھا اور مسکرانے لگی  وہ تیار ہو کر اسکول جانے لگی  اسکول سے واپس گھر آئی تو ایک بار پھر حیران رہ گئی  چارپائی پر رنگ برنگے چمک دار کاغذوں میں لپٹے بالکل ویسے ہی تحفے رکھے تھے،جیسے ملکہ پری نے اسے دیے تھے  امی  یہ سب کہاں سے آئے  اس نے اپنی امی سے پوچھا  یہ تمہارے چھوٹے ماموں نے تمہارے لئے دبئی سے بھجوائے ہیں  
آصف احمد،کراچی  نائلہ تیسری جماعت کی ایک پیاری سی بچی تھی  وہ پڑھائی کے علاوہ بااخلاق بھی تھی  جادوئی کہانیاں پڑھنا اسے بہت پسند تھا  ایک دن نائلہ ایک جادوگر کی کہانی پڑھ رہی تھی جس کے پاس جادوئی آئینہ تھا  اس کے ذریعے دنیا میں ہر جگہ دیکھا جا سکتا ہے  نائلہ نے سوچا کاش اس کے پاس بھی یہ جادوئی آئینہ ہوتا جو اس کے ہر کام کر دیتا  نائلہ کے ابو اس کی پسند کو جانتے تھے،چنانچہ وہ اس کے لئے ایک پتلا چپٹا سا کالے رنگ کا آئینہ لے آئے  آئینہ اتنا چھوٹا تھا کہ اس کی فراک کی جیب میں بھی آ جاتا تھا  نائلہ بہت خوش ہوئی  اس نے آئینے کو ایک چھوٹے سے غلاف میں رکھ دیا جو اس کے ساتھ ہی تھا  نائلہ کسی کام میں مصروف تھی کہ اچانک ابو کمرے میں داخل ہوئے اور نائلہ سے جادوئی آئینہ مانگا  جاری ہے  نائلہ نے وہ آئینہ انھیں دیا تو انھوں نے کہا یہ ٹچ موبائل کہلاتا ہے،یہ کسی جادو کے آئینے جیسا ہی ہے  یہ سن کر نائلہ حیران رہ گئی  ابو نے نائلہ کو موبائل استعمال کرنے کا طریقہ سمجھایا  انھوں نے یہ بھی بتایا کہ اسے ذرا سا چھونے سے ہم دنیا کے کونے کونے تک پہنچ سکتے ہیں اور جو بھی سوال لکھ کر پوچھو اس کا جواب فوراً مل جائے گا  اس میں موجود یوٹیوب میں ہم مختلف اقسام کے کارٹونز اور فلمیں وغیرہ بھی دیکھ سکتے ہیں  نائلہ اپنی اس بڑی خواہش پوری ہو جانے پر بہت خوش ہوئی  
سیدہ زینب علی  احمد بہت اچھا چائلڈ تھا،وہ سیونتھ کلاس میں تھا  احمد بہت اچھی اچھی ہیبٹس کا مالک تھا،اور ہمیشہ فرسٹ آتا تھا  اس کے پیرنٹس اور سارے ٹیچرز بھی اس سے بہت ہیپی نظر آتے  امی جوں جوں کہانی پڑھتی جا رہی تھیں،ان کا جی اپنا سر پیٹنے کو چاہ رہا تھا  کیسی کہانی ہے،امی  قریب کھڑی فروہ نے بڑے اشتیاق سے پوچھا  اُف فروہ  حد ہے،اردو میں ایسے کہانیاں نہیں لکھتے  ہمیں جہاں تک ہو سکے اردو کے الفاظ استعمال کرنے چاہیے  تم نے تو اس میں زبردستی انگریزی گھسا دی ہے،حالانکہ یہ تو بہت عام ہے کہ چائلڈ کے بجائے اردو میں بچہ لکھتے ہیں،اسی طرح ہیبٹس کے بجائے عادات یا عادتیں  سیون کی جگہ ساتویں یا ہفتم اور پیرنٹس،ٹیچرز،فرسٹ اور ہیپی کی جگہ والدین،اساتذہ،اول اور خوش آنا چاہیے  جاری ہے  امی نے ضبط سے کام لیتے ہوئے سمجھایا  وہ امی،دراصل مجھے آج کل انگریزی سیکھنے کا شوق ہو رہا ہے،اسی لئے میں انگریزی کے الفاظ یوز کرتی ہوں کہ میری انگریزی اچھی ہو جائے اور مجھے انگریزی کے الفاظ بھی یاد ہو جائیں  فروہ نے جو یوں اپنی کہانی کا پوسٹ مارٹم ہوتے دیکھا تو گڑبڑا کر وضاحت پیش کی  فروہ کا بھائی فائز بھی امی کے پیچھے کھڑا ہو کر کہانی پڑھ چکا تھا اور اب اس کی ہنسی فروہ کو چڑا رہی تھی  یوں بولو کہ آج کل تم پہ انگریزی کا بھوت سوار ہے  فائز ہنس کر بولا  فی الحال فروہ نے فائز کو گھورنے پر اکتفا کیا  اگر تمہیں انگریزی کا اتنا ہی شوق ہے تو پوری کہانی انگریزی میں لکھ لو،انگریزی کہانی بھی اگر اچھی ہوئی تو تم انگریزی رسالے میں بھیج سکتی ہو  امی نے مشورہ دیا  فروہ نے کچھ دیر سوچا،مسکرائی اور بولی کہتی تو امی آپ بالکل ٹھیک ہیں  اتنا کہہ کر فروہ اپنے کمرے کی طرف دوڑ گئی  کچھ دن بعد فروہ دوڑتی ہوئی امی کے کمرے میں داخل ہوئی تو امی نے پوچھا کیا بات ہے فروہ  یہ دیکھیں میری نئی کہانی،وہ بھی پوری انگریزی میں  فروہ پرجوش انداز میں بولی آپ پڑھ کر بتائیں کیسی ہے  امی نے فروہ سے تین صفحات پر مشتمل کہانی لی اور پڑھنے لگیں،مگر پہلی لائن پڑھتے ہی چکرا گئیں  احمد از ویری گڈ چائلڈ  پوری کہانی اردو حروف میں لکھی ہوئی تھی  یہ کیا ہے فروہ  وہ چلائیں  امی  ،آپ نے ہی تو کہا تھا کہ اگر انگریزی کا اتنا شوق ہے تو پوری کہانی انگریزی لکھو،یہ ہے پوری انگریزی کہانی  فروہ فخریہ انداز میں کہہ رہی تھی  امی نے کہانی پر ایک نگاہ ڈالی  ان میں ایک لائن سے زیادہ پڑھنے کی ہمت نہ تھی تو پورے تین صفحات کیسے پڑھتی  کہانی کی لائن پڑھ کر اور پھر فروہ کی وضاحت سن کر بے اختیار امی نے اپنا سر پکڑ لیا  
ساجد کمبوہ  صدیوں پرانی بات ہے ایک گاؤں کے چوپال میں کھجور،برگد اور بیری کے درخت تھے  بیری اور برگد کے درمیان کھجور کا قد آور درخت تھا اسے اپنے قد آور ہونے پر بڑا غرور تھا  وہ کبھی بیری اور کبھی برگد کے درخت کی طرف دیکھتا اور طنز کرتا  برگد کا درخت تو اتنا پھیلاؤ رکھتا ہے مگر لکڑی کسی کام کی نہیں،نہ تو فرنیچر بناتا ہے اور نہ ہی تیری لکڑی خوشبودار ہے  مجھے دیکھ میری شاخوں سے ٹوکریاں،چٹائیاں اور ٹوپیاں بنتی ہیں  میرا پھل ایک مکمل غذا ہے  اس پر برگد کا درخت کہتا کہ دنیا میں اللہ تعالیٰ نے کوئی چیز بے مقصد نہیں بنائی  سب حکیم میرے دودھ سے اور جڑوں سے دوائیاں بناتے ہیں جن سے بہت سی بیماریوں کا علاج ہوتا ہے  میرا پھل سینکڑوں جانور کھاتے ہیں  جاری ہے  مسافر میرے نیچے آرام کرتے ہیں صبح و شام پرندے میرے اوپر نیچے بیٹھ کر چہچہاتے ہیں مگر کھجور کے درخت کا رور برقرار رہا  اسے بیری کا چھوٹا قد ناگوار گزرتا  اُسے ڈرپوک اور بزدل قرار دیتا،ہر وقت جھکے رہنے کا طعنہ دیتا  بیری کا درخت کہتا مجھ پر اتنا پھل آتا ہے جس پر میں جھک کر اللہ کا شکر ادا کرتا ہوں  میرے پھلوں سے شہد کی مکھیاں رس چوس کر شہد بناتی ہیں،جو غذا بھی ہے اور شفا بھی ہے  کھجور کے پودے نے شکوہ کیا  کبھی انسان نے مجھے پانی دیا ہے کیونکہ مجھ سے لالچ نہیں  بیری کے درخت نے کہا بھائی تمہاری جڑیں مضبوط ہیں پانی کا ذخیرہ کر لیتے ہو ویسے بچے لالچ میں مجھے پانی دیتے ہیں کیونکہ مجھ سے بیر توڑ کر کھاتے ہیں جبکہ تمہارا پھل ان کی پہنچ سے بہت دور ہوتا ہے  ہمیں انسان کی خدمت کے لئے پیدا کیا گیا ہے  ہونہہ یہ نیکی کا کون سا دور ہے تم اور برگد کے درخت ویسے ہی بزدل ہو مجھے دیکھو نہ کسی کو سایہ دیتا ہوں اور نہ ہی لکڑی،برگد کے درخت پر سارا دن پرندے شور کرتے ہیں جس سے میرے آرام میں خلل پڑتا ہے اور تم پر کنکر پتھر پڑتے ہیں تم ہر وقت آنسو بہاتے رہتے ہو اس لئے انہیں میٹھا پھل نہ دو  کھجور کے درخت نے مشورہ دیا  میرا پھل انسان کے لئے ہے مگر مجھے افسوس اس وقت ہوتا ہے جب میری شاخیں توڑتے ہیں اور کچا پھل توڑ کر ضائع کرتے ہیں اگر پھل پک جائے تو انہوں نے ہی کھانا ہے  یوں نوک جھونک میں موسم گرما گزر گیا  کھجور کا ایک اور ننھا پودا چند ماہ کا تھا جو زمین پر سر اٹھائے کھڑا بھلا لگ رہا تھا  گرمیوں کے بعد سردیوں کا موسم شروع ہوا  اس بار سردی کے ساتھ بہت برف باری ہوئی کئی فٹ برف باری کی وجہ سے سردی میں مزید اضافہ ہوا جس سے کھجور کا ننھا سا پودا کانپنے لگا  اب کھجور کے پودے کو احساس ہوا کہ وہ قد آور ہے اور اپنی مختصر شاخوں سے اس پر سائبان نہیں کر سکتا  اس نے بیری اور برگد کے درخت سے درخواست کی کہ ننھے درخت کے لئے کچھ کریں ورنہ یہ مرجھا جائے گا  اب بیری اور برگد کے درخت سوچ بچار کرنے لگے کہ وہ کیا کریں  جس طرح ننھے پودے کے لئے سائبان بنیں  دوپہر کو بچے سکول سے واپس آئے،آتے ہی سکول بیگز رکھے اور بیری کے درخت پر لگے پکے بیر توڑنے کے لئے کنکر پتھر لانا نہ بھولے  بیری کا درخت صبر کر رہا تھا اس کے ذہن میں ایک ترکیب آئی اس نے بچوں سے کہا میری بائیں شاخ پر میٹھے اور زیادہ بیر ہیں تم سب مجھ پر چڑھ کر توڑ لو  بچے اجازت ملنے پر بہت خوش ہوئے  وہ فوراً درخت پر چڑھ گئے اور بیر درخت سے توڑنے لگے جس سے شاخ ٹوٹ گئی اور سیدھی برگد کے درخت پر جا پڑی جس کے نیچے کھجور کا ننھا پودا تھا  بچے ڈر کر نیچے اترے اور گھروں کو بھاگ گئے  دیکھا میں نہ کہتا تھا کہ انسان خود غرض ہے دیکھ لو انہوں نے تیرا کیا حال کیا ہے  تمہارا بازو توڑ دیا اور فرار ہو گئے  واہ رے خود غرض تب بیری کا درخت بولا میں نے جان بوجھ کر انہیں ایسا کرنے پر اکسایا تھا لیکن کیوں  کھجور کے درخت نے پوچھا کون خود کو زخمی کرواتا ہے  تب بیری کے درخت نے جواب دیا وہ اس لئے میرے دوست کیونکہ میری ٹوٹی شاخ برگد کے درخت پر ہے جس سے ننھے پودے پر سائبان بن گیا ہے  اب اسے اتنی سردی نہیں لگے گی اور یہ اگلے سال تک بڑا ہو جائے گا اور میرے دوست تم کتنے عظیم ہو  تم نے قربانی دے کر میرے بیٹے کی جان بچا لی  واقعی تمہارا جھکے رہنا خدا کا شکر ادا کرنا ہے  کھجور کے درخت نے کہا یوں سردیوں کا موسم گزر گیا  دیکھا بچو  قربانی کے بغیر کچھ نہیں ہوتا جو دوسروں کے کام آئے وہی اچھا انسان ہے  یاد رکھو قربانی کبھی رائیگاں نہیں جاتی  اللہ تعالیٰ ہمیں اچھا انسان بننے کی توفیق دے  آمین  
ناہید طاہر  سات سالہ ماہم،والدین کے ساتھ پاکستان اپنی دادی کے پاس چھٹیاں گزارنے آئی تھی  برسات کا موسم تھا،بارش اس کے لئے بالکل انجان تھی  کیونکہ اس کی پیدائش ایک صحرائی ملک میں ہوئی تھی جہاں بارش شاز و نادر ہی ہوتی ہے  کبھی کبھار بادل جب آب کی تاب نہ لاتے ہوئے برس پڑتے،تب سارا ماحول،یومِ عید کی نوید سنا جاتا  ماہم کھڑکی کے قریب بیٹھی گھنٹوں موسلا دھار بارش سے لطف اندوز ہوتی  اسے برسات کی بوندوں میں ایک عجیب سی رم جھم کی جھنکار سنائی دیتی اور بارش کا لگاتار گرنا بہت اچھا لگتا خصوصاً جب لوگ اس سے بچنے کے لئے رنگ برنگی چھتریوں کو کھول کر چلتے پھرتے نظر آتے  وہ بڑے ہی اشتیاق سے انہیں دیکھتی  ماہم کا دل خواہش کرنے لگا کہ اس کی بھی کوئی چھتری ہو جسے وہ رم جھم برسات میں اُٹھائے محلے بھر میں گھومتی پھرے  جاری ہے  وقت کسی کے لئے نہیں رکتا،بارش کا موسم بھی وقت کا دامن تھامے آگے بڑھ گیا  اس کے ساتھ ہی چھٹیاں بھی ختم ہو گئیں  امی واپسی کی تیاری کر رہی تھیں  ماہم اپنی دادی ماں کے قریب بیٹھی اداس تھی  دادی ماں نے اس سے کہا،ماہم تم اپنی آنکھیں بند کرو  آج میں تمہارے لئے ایک تحفہ لائی ہوں  سچ اس نے جھٹ سے اپنی آنکھیں بند کر لیں  دادی ماں نے اس کی گود میں تحفہ رکھا  ماہم نے آنکھیں کھول کر دیکھا تو ایک خوبصورت چھتری تھی  وہ بہت خوش ہوئی لیکن بارش کا موسم گزر چکا تھا،چھتری کو بارش میں استعمال کرنے کی جو آرزو اور خواہش تھی وہ حسرت بن کر دل میں رہ گئی  اسی حسرت کو سینے میں دبائے،وہ اپنے والدین کے ساتھ واپس چلی گئی  چھتری تو آگئی لیکن بارش نہیں آئی  ننھی ماہم مسلسل کئی دنوں تک بارش کا انتظار کرتی رہی  اس ننھی سی جان کو پتہ نہیں تھا کہ ریگستان سے بارشوں کی کوئی دوستی نہیں ہوتی،آخر وہ انتظار سے تھک گئی  ایک دن وہ اپنی امی سے بارش کی ضد کرنے لگی  امی مجھے بارش چاہیے  بس  ارے یہ کیا ضد لے کر بیٹھ گئی ہو  امی پلیز بارش لا دیں  بیٹی یہ تو اللہ تعالیٰ کی دسترس میں ہے  مجھے کچھ نہیں سننا وہ رونے لگی  سنو میں تمہیں ایک ضدی بچے کی کہانی سناتی ہوں  ماہم نے کہانی کا سن کر جلدی سے آنسو صاف کیے اور امی کی گودی میں چڑھ کر بیٹھ گئی  ایک معصوم سا بچہ جو بالکل تمہاری طرح ضدی تھا اسے آسمان پر چمکتا چاند چاہیے تھا، جیسے تمہیں بارش،چمکیلے روشن چاند کو دیکھ کر وہ معصوم ضد کرنے لگا کہ کسی طرح اسے چھونا ہے  ماں پریشان بہت بہلایا لیکن ضدی بچے نے اپنی ضد ترک نہ کی،تب ماں نے بڑے سے آنگن کے حوض کو پانی سے بھر دیا کچھ ہی دیر میں پانی پر چاند کا خوبصورت عکس جھلملا اُٹھا  ماں بچے کو حوض کے قریب لائی اور چاند دیکھایا  وہ خوشی سے کبھی آسمان پر چمکتے چاند کو دیکھتا اور کبھی پانی میں ارتعاش تے چاند کو  امی ایک ترکیب آئی ہے  کہانی کے اختتام پر ماہم نے خوشی سے چہک کر کہا  کس بات کی  ایک منٹ ،وہ دوڑی اور اپنی چھتری اُٹھا لائی  یہ دیکھ کر امی ماتھا پیٹ کر بولیں، پھر سے یہ چھتری اُٹھا لائی ہو  کہاں جا رہی ہو  امی نے آواز لگائی  لیکن وہ رکی نہیں  کچھ دیر بعد امی اسے تلاش کرنے کی نیت سے اٹھیں،اس کے کمرے میں جھانکا وہ وہاں نہیں تھی  کہاں گئی  اچانک ماہم کی کھلکھلاہٹ سنائی دی،امی آواز کی جانب دوڑیں وہاں جو کچھ دیکھا  ماہم کی معصومیت بھری دیوانگی پر حیران ہوئیں پھر وہ بے اختیار ہنسنے لگیں  وہ چھتری کھول کر شاور کے نیچے کھڑی معصومیت سے مورنی کی طرح ناچ رہی تھی  رم جھم رم جھم رم جھم رم جھم  بارش برسی چھم چھم چھم چھم  
محمد ابوبکر،پھولنگر  زین دسویں جماعت کا ایک ذہین طالب علم تھا  علم کے ساتھ ساتھ اسے اخبار پڑھنے،خبریں سننے اور اچھے دوست بنانے کا بہت شوق تھا  جب وہ اخبار پڑھتا اور یہ خبر اس کی نظر سے گزرتی کہ کل ملک کے کسی حصے میں کسی کو گولی مار دی گئی یا بم دھماکے سے اتنے لوگ زخمی ہوئے یا مر گئے وہ تو ایک گہری سوچ میں گم ہو جاتا پھر بہت سے سوال اس کے ذہن کو بے چین کر دیتے  یہ دہشت گردی کا لفظ جو اخبار میں روز لکھا جاتا ہے اس کا کیا مطلب ہے  روزانہ اتنے لوگ کیوں مرتے ہیں  انہیں مارنے والا کون ہے  ان کا قصور کیا ہے  میں کیا کر سکتا ہوں  ایک دن زین اپنے دوست رامیش کو لے کر اپنے ٹیچر کے پاس گیا اور اپنی اُلجھن بیان کی  استاد صاحب مسکراتے ہوئے بولے مجھے آپ لوگوں کی یہ بات سن کر خوشی ہوئی آپ اپنے محلے میں کسی نئے آنے والے شخص یا کسی غیر معمولی سرگرمی پر نظر رکھیں اور اگر کوئی ایسی بات نظر آئے تو اپنے دوستوں اور گھر والوں سے بات کرکے مکمل طور پر جاننے کی کوشش کریں  جاری ہے  زین سکول جانے کیلئے گھر سے نکلتا تو گلی کی نکڑ پر واقع ایک چھوٹے سے مکان کے قریب آ کر اس کے قدم آپ ہی آپ رک جاتے  اس نے اس مکان کے دروازے پر ہمیشہ تالا لگا ہوا پایا لیکن عجیب بات تھی کہ دروازے کے قریب ہی ایک چھوٹی سی کھڑکی تھی اور اس کھڑکی کے اندر سے اسے روشنی نظر آتی تھی  اسے یہ مکان ہمیشہ نہایت پراسرار لگا  اسے صرف اتنا معلوم ہو سکا کہ مکان میں نئے کرایہ دار آئے ہیں لیکن محلے کے کسی شخص نے ان کرایہ داروں میں سے کسی کو نہیں دیکھا تھا  ایک دن شام کے وقت زین گلی میں نکلا تو اپنے گھر کے دروازے کے قریب کھڑے ہو کر اسی پراسرار مکان کو دیکھنے لگا اس کے دل میں عجیب خیالات پیدا ہو رہے تھے وہ جاننا چاہتا تھا کہ نئے کرایہ دار کسی سے ملتے کیوں نہیں  ابھی وہ یہ بات سوچ ہی رہا تھا کہ اچانک اسے ایک شخص اس پراسرار مکان کے دروازے کی طرف بڑھتا دکھائی دیا وہ شخص عجیب سی نظروں سے اِدھر اُدھر دیکھ رہا تھا  زین جلدی سے تھوڑا سا پیچھے ہٹ کر کھڑا ہو گیا تاکہ وہ شخص اسے دیکھ نہ لے  اگلے دن زین جان بوجھ کر اپنے گھر کے دروازے کے قریب کھڑا ہوا تھا  پہلے اس نے سوچا کہ وہ اس مکان کی طرف جائے لیکن وہ اچانک ٹھنک کر رک گیا کیونکہ آج وہی کل والا آدمی مکان کی طرف بڑھ رہا تھا لیکن آج اس کے ساتھ ایک اور آدمی بھی تھا دونوں کے ہاتھوں میں ایک ایک تھیلا تھا  وہ دونوں جلدی جلدی اِدھر اُدھر دیکھتے ہوئے تالا کھول کر مکان کے اندر داخل ہو گئے  زین نے محسوس کیا دال میں کچھ کالا ضرور ہے  وہ جلدی سے اپنے گھر کے اندر آیا اور سیدھا اپنے ابو کے پاس پہنچا  جب اس نے دونوں پراسرار آدمیوں کی بات اپنے ابو کو بتائی تو وہ تھوڑا چونکے پھر وہ اچانک اُٹھے اور بولے آؤ  ذرا چل کر دیکھتے ہیں زین اور اس کے ابو اس مکان کے قریب پہنچے تو یہ دیکھ کر حیران رہ گئے کہ دروازے پر تالا لگا ہوا تھا لیکن کھڑکی سے روشنی باہر آتی نظر آ رہی تھی  زین اور اس کے ابو جلدی سے گھر واپس آ گئے  انہوں نے فون پر پولیس اہلکار کو پراسرار مکان اور مکینوں کے بارے میں بتایا  تقریباً 15 منٹ بعد وہاں پولیس پہنچ گئی  زین اور اس کے ابو نے مکان کی نشاندہی کر دی تو پولیس والوں نے دروازے پر لگا ہوا تالا توڑ دیا اور تیزی سے اندر داخل ہو گئے  پولیس اہلکارو نے ساری کارروائی اتنی تیزی سے کی کہ اندر موجود لوگوں کو سنبھلنے کا وقت ہی نہ ملا  وہاں موجود پانچ آدمیوں کی تلاشی لی تو وہاں کئی تھیلے پڑے تھے جن میں اسلحہ بھرا ہوا تھا  پولیس نے ان پانچوں آدمیوں کو گرفتار کر لیا اور اپنے ساتھ تھانے لے گئی  اگلے دن زین نے اخبار دیکھا تو سب سے پہلے اس کی نظر اس خبر پر پڑی وہ یہ تھی شہر میں دہشت گردی کی بڑی واردات ناکام بنا دی گئی 5 دہشت گرد گرفتار خطرناک اسلحہ برآمد دہشتگرد کئی ہفتوں سے ایک مکان میں مقیم تھے ذمہ دار شہری کی اطلاع پر بروقت کارروائی کرکے گرفتاریاں عمل میں آئیں پانچوں افراد شہر میں کسی بڑی واردات کی منصوبہ بندی کر رہے تھے  دیکھا بچو زین نے سمجھ داری سے کام لیتے ہوئے دہشت گرد گرفتار کروائے آپ بھی ہوشیار رہیں ایسے عناصر پر دھیان دیں  
پیر توقیر رمضان  امی  آج تو اتوار ہے  ہمیں پڑھنے نہیں جانا ہے  کیا ہم باغ میں جا کر کھیل لیں  سنجو نے اپنی ماں سے پوچھا  کیا تم نے اور انجو نے دانت صاف کرکے منہ ہاتھ دھو لیا  جی امی  اچھا پھر تم جاؤ  میں آدھے گھنٹے بعد آواز دوں گی تم دونوں ناشتہ کرنے آ جانا  ہاں لیکن باغ میں جا کر اودھم نہ مچانا سب بچوں کے ساتھ مل جل کر کھیلنا  ان کی والدہ نے دونوں کو تنبیہہ کی  ٹھیک ہے امی  ہم دونوں جا رہے ہیں  سنجو نے کہا  باغ میں کئی بچے پہلے سے موجود تھے  جو رات کے زلزلے کے جھٹکوں میں گرے ہوئے آم کے درخت سے بات چیت کر رہے تھے  رمیش نے کہا آم دادا  تمہیں زمین پر گرنے سے چوٹ تو بہت آئی ہو گی  آم روہانسا ہو کر بولا ہاں بچو  مجھے چوٹ تو بہت آئی ہے  جاری ہے  میری کئی شاخیں ٹوٹ گئی ہیں لیکن میں ہمت نہیں ہاروں گا  آم دادا تم تو بہت بہادر تھے  تم زلزلے کے جھٹکوں سے لڑے کیوں نہیں  سنجو نے پوچھا  پیارے بچو  میں لڑتا کیسے  کارخانے اور فیکٹریوں کے زہریلے دھوئیں نے میری ہریالی کو ختم کر دیا ہے اور ساتھ ہی میری جڑ کے آس پاس گاؤں والوں نے پیلی مٹی کھود کھود کر تنے کو کھوکھلا کر دیا ہے  اس وجہ سے میری طاقت کم ہو گئی ہے  اگر کسی کے پیروں کو کمزور کر دیا جائے تو وہ کیسے کھڑا ہو پائے گا  میرے گرنے سے کئی پرندوں کے گھونسلے بھی گر گئے  بے چاروں کے انڈے اور کچھ کے بچے بھی دب کر مر گئے  آم دادا نے سنجو سے کہا  سب بچے ٹوٹے ہوئے گھونسلوں کو دیکھنے لگے  گھونسلوں اور مرے ہوئے بچوں کو دیکھ کر بچے افسوس کرتے ہیں  ان بچوں میں سریش نام کا لڑکا عمر میں سب بڑا اور ہوشیار تھا  وہ پانچویں جماعت کا طالب علم تھا  وہ بولا  آم دادا میرے ماسٹر صاحب کہتے ہیں  اگر کسی مکان کی بنیاد کمزور کر دی جائے تو وہ جلد ہی گر جاتا ہے،اب اس بات کا مطلب سمجھ میں آیا  ہاں ہاں  صحیح کہا ہے تمہارے ماسٹر صاحب نے کسی کی بنیاد کو کمزور کرنا اچھی بات نہیں جیسا گاؤں والوں نے میرے ساتھ کیا  سنجو نے دُکھ ظاہر کرتے ہوئے کہا  یہ تو ہمارے گاؤں والوں نے بہت بُرا کیا  ایسا ہم سب کو نہیں کرنا چاہئے تھا  ہاں بچو  تم سب سمجھ گئے ہو کہ میں کس طرح اور کس وجہ سے گرا ہوں  اب کوشش کرنا کہ میرے کسی بھائی کی ہریالی ختم نہ ہونے پائے اور نہ ہی میری جڑوں کی طرح میرے دوسرے درخت بھائیوں کی بنیادوں کو کمزور ہونے دینا اگر ایسا ہوا تو دنیا میں درخت ختم ہونے لگیں گے جس سے تازہ اور صاف ہوا ملنی مشکل ہو جائے گی  آم دادا نے بچوں کو نصیحت کی  کیا ہم سب مل کر تمہاری کوئی مدد کر سکتے ہیں کیا پہلے کی طرح دوبارہ کھڑا کر سکتے ہیں  سب بچوں نے ایک ساتھ کہا  اب تو بڑا مشکل ہے لیکن میں نے جو نصیحت کی ہے اس پر عمل کرنا یہی میری اصل مدد ہے  آج کے بعد سے تم عہد کرو کہ تم کسی بھی درخت کی جڑوں کو کمزور نہیں ہونے دو گے  آم دادا کی بات سن کر سب بچوں نے وعدہ کیا کہ آج سے ہم ہر درخت کی حفاظت کریں گے  اسی دوران سنجو اور انجو کی ماں نے ان کو ناشتے کیلئے پکارا اور وہ دونوں بھائی بہن آم دادا کی نصیحت یاد کرتے ناشتہ کرنے کیلئے گھر کی طرف چل دیے  
سمیرا انور،جھنگ  ارے  مٹھو تم کیوں آج غصے میں دکھائی دے رہے ہو  ایمن نے سکول سے واپسی پر مٹھو کو اُچھلتے دیکھا تو پوچھا  کیا آج پھر کبوتر اور مینا سے لڑائی ہوئی ہے  مٹھو نے اثبات میں سر زور سے ہلایا  مٹھو ایک خوبصورت پہاڑی طوطا تھا جو بہت پیارا بولتا تھا  ایمن کے دادا جان نے اپنے ایک رشتہ دار سے بطور خاص اس کیلئے منگوایا تھا  اس کے علاوہ کبوتر،مینا اور مور بھی اپنے الگ الگ پنجرے میں رہتے تھے  لیکن مسئلہ یہ تھا کہ مٹھو کی اکثر ان کے ساتھ لڑائی ہوتی رہتی تھی  اس کی وجہ یہ تھی کہ وہ جو بھی امرود کھاتا اس کا بقیہ حصہ ان کی طرف پھینک دیتا جس کی وجہ سے کبوتر اور مینا برہم ہوتے اور اونچی آواز سے بولنے لگتے  آج بھی یہی ہوا تھا  جاری ہے  مور خاموشی سے سب دیکھتا تھا  اس نے مٹھو کو کئی بار سمجھایا کہ ایسا کرنا اچھی بات نہیں ہے  پنجرے کی صفائی رکھنی چاہئے اور کسی کو تنگ نہیں کرنا چاہئے  ہمیں آپس میں اتفاق سے رہنا ہے لیکن مٹھو تو اپنی سریلی آواز کی وجہ سے کسی کو خاطر میں نہ لاتا تھا  ایمن دادا جان کے کمرے میں گئی تو انہوں نے اس کے پریشان چہرے پہ نظر دوڑائی اور پوچھنے لگے  کیا بات ہے بیٹی  اس نے کہا دادا جان آج پھر مٹھو نے امرود کے سارے چھلکے کبوتر اور مینا کے پنجروں کے قریب پھینک دیئے ہیں اور وہ دونوں اُچھل اُچھل کر باہر آنے کی کوشش کر رہے تھے  دادا جان مٹھو کی کارستانی سے واقف تھے  وہ سوچنے لگے کہ اب مٹھو کا کوئی نہ کوئی بندوبست کرنا پڑے گا  اگلے دن علی الصبح مٹھو کی آنکھ کھلی تو اس نے دیکھا کہ کبوتر مینا اور مور کے پنجرے وہاں سے غائب تھے  اس نے سوچا دادا جان ان کو باغ میں لے کر گئے ہوں گے اور اس کے بعد مجھے بھی آ کر لے جائیں گے  لیکن دوپہر سے شام ہو گئی نہ ہی وہ سب آئے اور نہ ہی دادا جان اور ایمن نے چکر لگایا  مٹھو نے بے دلی سے امرود کھایا اگلی صبح بھی ایسا ہی ہوا مٹھو اکیلا اور اُداس اِدھر اُدھر گھومتا رہا  پہلے مینا اور کبوتر کی وجہ سے دل لگا رہتا تھا  وہ اس کی شرارتوں سے تنگ تھے  اس لئے اس کو چھوڑ کر چلے گئے مٹھو نے بجھے دل سے سوچا اب اس کو مور کی نصیحت یاد آنے لگی  یونہی ایک ہفتہ گزر گیا اسے اپنی غلطی کا احساس ہونے لگا کہ وہ خود کو دوسروں سے برتر سمجھتا تھا اور آج وہ کتنا اکیلا ہے  مالی بابا نے دیکھا کہ مٹھو نے آج صبح سے کچھ نہیں کھایا اور یونہی افسردہ سا بیٹھا ہے  اس نے دادا جان کو بتایا صبح مٹھو کی آنکھ طوطے اور مینا کی چہچہاہٹ سے کھلی وہ خوشی سے اُچھل پڑا اور سریلی آواز سے کہنے لگا  خوش آمدید  جی آیا نوں دادا جان اور ایمن بھی پاس کھڑے مسکرا رہے تھے وہ جان گئے کہ مٹھو کو اپنی غلطی کا احساس ہو گیا ہے اور مینا،کبوتر اس کی بے تحاشا خوشی کے اظہار پر حیران رہ گئے  
شیخ معظم الٰہی،لاہور  کاشف اپنی سوتیلی،ماں کے ظلم و ستم اور ڈانٹ ڈپٹ سے تنگ آ گیا تھا اس نے ایک بڑا فیصلہ کیا اور رات ہونے کا انتظار کرنے لگا  آخر شام ڈھل گئی اور رات کے اندھیرے نے سب چیزوں کو اپنی لپیٹ میں لے لیا  کاشف نے گھر کو حسرت بھری نگاہوں سے دیکھا اور اپنے جمع شدہ روپے جیب میں ڈالے اور گھر سے نکل گیا  اس کے قدم خود بخود سٹیشن کی طرف بڑھنے لگے  وہ کراچی جانا چاہتا تھا  اس نے سٹیشن پہنچ کر کراچی کا ٹکٹ لیا  تھوڑی دیر بعد ریل گاڑی آ گئی تو وہ اس میں بیٹھ گیا جس سیٹ پر وہ بیٹھا تھا اس کے برابر والی سیٹ پر ایک بزرگ بیٹھے تھے  کاشف چونکہ ابھی گیارہ سال کا تھا اس لئے بزرگ حیران ہوئے کہ یہ چھوٹا سا بچہ اکیلا کہاں جانا چاہتا ہے  انہوں نے کاشف سے پوچھا کہ بیٹا تم کہاں جا رہے ہو  جاری ہے  کاشف کے ساتھ کبھی کسی نے اتنی نرمی سے بات نہیں کی تھی  کاشف نے جواب دیا کہ میں کراچی جانا چاہتا ہوں  لیکن کراچی کس کے پاس جا رہے ہو  کاشف نے جواب دیا کہ ماموں کے پاس جا رہا ہوں  کاشف نے جھوٹ بولا لیکن وہ گھبرا گیا تھا  بزرگ کاشف کی گھبراہٹ سے جان گئے تھے کہ یہ لڑکا جھوٹ بول رہا ہے  وہ بولے بیٹا  تم مجھے اپنی پریشانی بتاؤ  شاید میں تمہاری کوئی مدد کر سکوں یہ سنتے ہی کاشف کا دل نجانے کیوں سب کچھ بتانے کو چاہا اور اس نے سب کچھ شروع سے آخر تک بتا دیا  کاشف کی بات ختم ہونے پر بزرگ بولے کہ لیکن بیٹا تمہیں ایسا نہیں کرنا چاہئے تھا  تم میری بات مانو اور اگلے سٹیشن پر اُتر جاؤ اور کسی دوسری ریل گاڑی سے واپس لاہور چلے جاؤ  پھر تمہارے گھر والے تمہارے اوپر جتنی بھی سختیاں کریں تم ان کے ساتھ حسن سلوک سے پیش آؤ  اور محنت کرنا  اگر تم نے میری نصیحت پر عمل کیا تو تم ایک دن بڑے آدمی بن جاؤ گے اور اگر تم گھر واپس نہ گئے تو تم غلط لوگوں کے ہتھے چڑ جاؤ گے اور تمہاری زندگی برباد ہو جائے گی  کاشف نے بزرگ کی باتیں غور سے سنیں اور پھر گھر جانے کا فیصلہ کر لیا  اگلے سٹیشن پر وہ اُتر گیا اور لاہور واپس اپنے گھر پہنچ گیا  اس نے اپنے گھر میں قدم رکھا تو اسے ایک خوشی سی محسوس ہوئی اور پھر وہ اپنے کمرے میں آ کر سو گیا  صبح ہوئی تو اس نے بڑی محنت سے اپنا کام کرنا شروع کر دیا اگر اسے مار پڑتی تو خوشی سے سہہ لیتا تھا  وہ ایک معمولی سکول میں پڑھتا اور سکول سے آکر اخبار اور رسالے فروخت کرتا  اس طرح پڑھتے پڑھتے اس نے ڈاکٹری کا امتحان پاس کر لیا اور ڈاکٹر بن گیا  بزرگ کی بات سچ ثابت ہو چکی تھی وہ ایک بڑا آدمی بن چکا تھا  اب ہر کوئی اس کی عزت کرتا تھا  
محمد ثاقب نظامی  ایک دفعہ کا ذکر ہے کہ کسی ملک پر ایک رحم دل بادشاہ حکومت کرتا تھا،اس کی دو ملکہ تھیں  چھوٹی ملکہ اس کی طرح رحم دل تھی اس کے تین بچے تھے،جب کہ بڑی ملکہ اولاد کی نعمت سے محروم تھی  بادشاہ چھوٹی ملکہ اور اس کے بچوں سے بہت پیار کرتا تھا،جس کی وجہ سے بڑی ملکہ چھوٹی ملکہ سے حسد کرتی تھی  ایک دن اس نے اپنی سوکن اور اس کے بچوں سے نجات حاصل کرنے کے لئے سازش تیار کی جس کے لئے محل کے ایک ملازم کو بھی ساتھ ملا لیا  ایک روز جب تینوں بچے باغ میں کھیل رہے تھے اور اس وقت وہاں ان کے سوا کوئی نہیں تھا  ملازم بچوں کے پاس آیا اور ان سے کہا کہ آؤ میں تمہیں پورے باغ کی سیر کراتا ہوں  بچے بہت خوش ہوئے اور ملازم کے ساتھ چل دیئے  وہ بچوں کو باغ کے دوسرے کونے میں لے گیا جو محل سے کافی فاصلے پر تھا  جاری ہے  وہاں اس نے پہلے ہی سے ایک بڑا گڑھا کھودا ہوا تھا  جب بچے اس گڑھے کے پاس پہنچے تو ملازم نے تینوں کو اس میں دھکا دے کر اسے مٹی سے بھر دیا  بچوں کو زندہ دفنانے کے بعد محل میں واقع اپنے کوارٹر میں جا کر اس نے اپنا حلیہ ٹھیک کیا  ایک گھنٹے بعد اسے بادشاہ کی رہائش سے چیخ و پکار کی آوازیں آنے لگیں  وہ محل میں پہنچا تو بادشاہ سمیت تمام درباریوں کو تینوں شہزادوں کی گمشدگی کی وجہ سے پریشان پایا،جب کہ چھوٹی ملکہ اس صدمے سے پاگل ہو گئی تھی  بادشاہ نے ملکہ کو بہ مشکل اس کے کمرے میں پہنچایا  اسے پاگل پن کے دورے پڑنے لگے،وہ بادشاہ،سمیت جو بھی سامنے آتا،اسے مارنے دوڑتی  ایک روز اس نے بڑی ملکہ پر چھری سے حملہ کیا،ملازموں نے بڑی مشکل سے اسے قابو میں کرکے بڑی ملکہ کی جان بچائی  اس واقعے کے بعد بادشاہ نے ملازموں کو حکم دیا کہ وہ ملکہ کو محل سے باہر نکال کر کہیں دور چھوڑ آئیں،یوں چھوٹی ملکہ کو محل بدر کر دیا گیا  وہ دن بھر شہر کی گلیوں میں گھومتی پھرتی،جب کہ بچے اس کے پیچھے پتھر لے کر دوڑتے  رات کو وہ کسی مکان کے چبوترے پر سو جاتی  ایک روز وزیر باغ میں چہل قدمی کرتے ہوئے اس کے آخری حصے میں پہنچ گیا  وہاں اس نے عجیب و غریب پودا دیکھا جس پر تین بہت ہی خوش نما پھول کھلے ہوئے تھے  وہ اس کے قریب گیا،چاہتا تھا کہ ہاتھ بڑھا کر تینوں پھول توڑ لے کہ اسے پھولوں میں سے آواز سنائی دی، تم ہمیں توڑنا چاہتے ہو،ہم اونچے ہوتے جائیں گے،کسی کے ہاتھ نہ آئیں گے، بادشاہ سلامت آئیں گے تو ہم ان کے ہاتھ میں جائیں گے  یہ سن کر وزیر دوڑا،دوڑا بادشاہ کے پاس گیا اور اسے پورا ماجرا سنایا  بادشاہ،اس کے ساتھ باغ میں آیا  اسے بھی یہ تینوں پھول بہت پیارے لگے،اس نے اس سے قبل اس طرح کے پھول کبھی نہیں دیکھے تھے  اس نے پودے کے پاس پہنچ کر پھول توڑنے کے لئے ہاتھ بڑھایا ہی تھا کہ ان میں سے آواز آئی، ہم اونچے ہوتے جائیں گے،کسی کے ہاتھ نہ آئیں گے،بڑی ملکہ آئیں گی تو ہم ان کے پاس جائیں گے  بادشاہ نے یہ سن کر وزیر کو حکم دیا کہ وہ فوراً بڑی ملکہ کو بلا کر لائے  وزیر محل میں گیا اور ملکہ کے پاس جا کر اسے ساری بات بتائی اور اسے بادشاہ کے حکم کے بارے میں بھی بتایا  بڑی ملکہ یہ سن کر بہت خوش ہوئی کہ پھولوں نے اسے بلایا ہے  جب بڑی ملکہ پھولوں کے پاس گئی اور انہیں پکڑنے لگی تو پھولوں میں سے پھر آواز آئی،ہم اونچے ہوتے جائیں گے ہم کسی کے ہاتھ نہ آئیں گے،چھوٹی ملکہ آئیں گی تو ہم ان کے ہاتھ آئیں گے  بادشاہ نے یہ سنا تو وہ بہت پریشان ہوا کیونکہ چھوٹی ملکہ کو محل سے نکال دیا تھا  بادشاہ نے اپنے ملازمین کو بھیجا کہ وہ ملکہ کو ڈھونڈیں  جلد ہی چھوٹی ملکہ مل گئی اور اسے باغ میں لایا گیا  جیسے ہی چھوٹی ملکہ نے پھولوں کو ہاتھ لگایا تو وہ پھول بچوں میں تبدیل ہو گئے  چھوٹی ملکہ اپنے بچوں کو دیکھ کر بہت خوش ہوئی  بادشاہ نے جب بچوں سے تفصیل پوچھی تو انہوں نے بتایا کہ انہیں ملازم یہاں لایا تھا اور اس نے ہمیں گڑھے میں پھینک کر زندہ دفنایا تھا  اُسی وقت یہاں سے ایک پری گزر رہی تھی  اس نے ہمیں پھول بنا دیا اور کہا کہ جب وزیر یہاں سے گزرے گا تو تم اسے یہ کہنا  یہ سن کر بادشاہ نے ملازم کو بلایا اور اس سے پوچھا کہ تو نے ایسا کیوں کیا  اس نے بتایا کہ اسے یہ سب بڑی ملکہ نے کرنے کو کہا تھا  یہ سنتے ہی بادشاہ نے حکم دیا کہ بڑی ملکہ اور ملازم کو اندھے کنویں میں ڈال دیا جائے،لیکن چھوٹی ملکہ نے بادشاہ کو ایسا کرنے سے منع کیا اور انھیں معاف کر دیا  بادشاہ نے بھی انہیں معاف کر دیا،پھر سب ہنسی خوشی رہنے لگے  
اُمیمہ عاصم،کراچی  ایک گاؤں میں علی اور احمد دو دوست رہا کرتے تھے  علی کا گھر احمد کے گھر سے ذرا دور تھا  ان دونوں کی دوستی گاؤں میں قائم واحد اسکول میں پڑھنے کی وجہ سے ہوئی تھی  ایک دن احمد کے گھر میں چور کودا،لیکن آہٹ ہونے پر بھاگ گیا  یہ بات احمد نے علی کو بتائی  علی نے کہا احمد  تم پریشان نہ ہو  آج دونوں دوست رات میں احمد کے گھر میں موجود تھے  جاری ہے  اسی رات چور پھر آ گیا  اس نے دیوار سے کان لگا کر سنا احمد اپنی امی سے کہہ رہا ہے کہ امی یہ پیسے میرے دوست علی نے دیے ہیں  ان کو اپنے کمرے کی الماری کے اوپر والے خانے میں رکھ دیں  چور یہ سب سن رہا تھا  سب کے سونے کے بعد چور اندر کود گیا اور بہت زور سے زمین پر گر کر چلانے لگا  احمد اور علی نے اسے پکڑ کر پولیس کے حوالے کر دیا  یہ منصوبہ علی کا تھا کہ چور وہاں پر پڑے ہوئے صابن ملے پانی سے پھسل کر گر جائے گا  اس طرح ہم چور کو پکڑ لیں گے  
ماہین شیخ،لاہور  زوبیہ اور مومنہ بہت اچھی سہیلیاں تھیں  جب ان کو سکول سے چھٹیاں ہوئیں تو انہوں نے سوچا کہ کیوں نہ کل صبح سیر پر جایا جائے  صبح ہوئی تو وہ دونوں سیر کی تیاری کرکے ایک بڑے سے باغ میں چلی گئیں انہوں نے سوچا شام سے پہلے ہم واپس گھر پہنچ جائیں گی  مومنہ نے کہا کہ آج تو ہم پورے باغ کی سیر کریں گی  وہ دونوں سیر سے خوب لطف اُٹھا رہی تھیں  گھومتے گھومتے دونوں بہت آگے تک گئیں وہ چلتے ہی جا رہی تھیں  اچانک وہ دونوں گھر جانے کا راستہ بھول گئیں  انہوں نے سوچا کہ درخت کے نیچے بیٹھ کر آرام کر لیتی ہیں پھر راستہ تلاش کریں گی  وہ دونوں درخت کے نیچے بیٹھ گئیں  ٹھنڈی اور تازہ ہوا سے ان دونوں کی آنکھ لگ گئی،اندھیرا اور ٹھنڈ دونوں بڑھ رہی تھیں  جاری ہے  جب زوبیہ کی آنکھ کھلی تو اسے اپنے سامنے ایک بچہ نظر آیا  وہ اس کے پاس گئی اور پوچھا کہ تم کہاں رہتے ہو  اس نے کہا میرا نام عمر ہے اور میں اس باغ کے بہت پاس رہتا ہوں لیکن آپ یہاں اتنی رات کو کیا کر رہی ہیں  زوبیہ نے کہا میں راستہ بھول گئی ہوں باہر جانے کا  کیا تم مجھے راستہ بتاؤ گے  عمر نے کہا آپ میرے پیچھے آئیں  زوبیہ اس کے پیچھے چلتی رہی اور وہاں مومنہ کی بھی آنکھ کھل گئی وہ ٹھنڈ سے کانپ رہی تھی  اس نے دیکھا کہ اس کے سامنے ایک آدمی کھڑا ہے اس آدمی نے مومنہ سے کہا تمہیں بہت ٹھنڈ لگ رہی ہے آج تم میرے گھر چلو وہاں آرام کر لو پھر صبح اپنے گھر چلی جانا  مومنہ کی حالت بہت بری ہو رہی تھی  اس نے دیکھا کہ زوبیہ وہاں نہیں ہے تو اس نے ایک خط زوبیہ کیلئے چھوڑ دیا اور اس آدمی کے ساتھ چلی گئی  جب زوبیہ نے آ کر وہ خط پڑھا تو وہ گھر چلی گئی اور صبح اپنی کزن فاطمہ کے ساتھ آ گئی جب اس نے اس آدمی کا دروازہ کھٹکھٹایا تو اس نے کہا کہ تم دونوں یہاں کیا کر رہی ہو  انہوں نے کہا ہم یہاں اپنی دوست مومنہ کو لینے آئے ہیں  اس نے کہا یہاں کوئی مومنہ نہیں رہتی اور دروازہ بند کر دیا  اچانک فاطمہ کی نظر مومنہ پر پڑی وہ اوپر والے کمرے کی کھڑکی کے پاس بیٹھی تھی  انہوں نے سوچا ہم رات کو آئیں گے  ان کی قسمت اچھی تھی کہ رات کو وہ دروازہ تھوڑا سا کھلا ہوا تھا  وہ دونوں اندر گئیں اور اس آدمی کے کمرے کو کنڈی لگا دی اور اس کمرے میں گئیں جہاں مومنہ تھی ان دونوں نے جلدی سے مومنہ کو باہر نکالا اور پولیس کو فون کیا جب اس آدمی نے پولیس کے آنے کی آواز سنی تو اس نے بھاگنے کی کوشش کی مگر دروازہ بند تھا  انہوں نے اس آدمی کو پولیس کے حوالے کر دیا اور خود واپس اپنے اپنے گھر کو چلی گئیں  
عائشہ یاسین  رافع ایک بہت ہی ہونہار بچہ تھا  بڑوں کا ادب کرتا تھا اور سب کی مدد کے لئے ہمیشہ تیار رہتا تھا  اسے جانوروں سے بھی بے حد محبت تھی  وہ روز منڈیر پر بیٹھنے والی چڑیوں اور کوؤں کے لئے ایک تھال میں باجرہ اور ایک تھال میں پانی ڈالا کرتا  ایک دن جب وہ گھر سے نکلا تو گلی کے کنارے اس کو ایک زخمی کتا نظر آیا  کتے کی حالت اتنی خراب تھی کہ وہ اُٹھ بیٹھ بھی نہیں پا رہا تھا  رافع کو اسے دیکھ کر بڑا رحم آیا  وہ فوراً گھر گیا اور مرہم پٹی کرنے کیلئے دوائیں ایک تھیلے میں ڈالیں اور ساتھ میں اس کے پینے کیلئے پانی اور کھانا بھی لے لیا  جب رافع اس کتے کے پاس پہنچا تو وہ کچھ ڈر سا گیا  رافع نے اس کا خوف دور کرنے کے لئے پہلے تو اس کو پانی پلایا اور کھانے کو دیا  جاری ہے  کتا بہت بھوکا پیاسا تھا لگتا تھا کہ اس نے صبح سے کچھ بھی نہیں کھایا تھا  کتے نے رافع کو پیار بھری نگاہ سے دیکھا تو رافع کو بہت خوشی ہوئی  پھر اس نے اس کے زخموں کی مرہم پٹی کی اور صبح آنے کا کہہ کر گھر آ گیا  دوسرے دن جب رافع اس کی خبرگیری کرنے گیا تو کتا وہاں موجود نہیں تھا  یہ دیکھ کر رافع خوش ہوا کہ وہ صحت مند ہو کر اپنے گھر چلا گیا  ابھی وہ خوشی خوشی واپس آ رہا تھا کہ راستے میں اس کے پیچھے کچھ غنڈے لگ گئے رافع ڈر کے مارے سہم گیا غنڈے جیسے ہی اس کو پکڑنے کے لئے آگے بڑھے تو اس نے چیخنا شروع کر دیا مگر وہاں کوئی موجود نہ تھا جو اس کی مدد کو آتا کہ اچانک ایک کتے نے زور زور سے بھوکنا شروع کر دیا  غنڈے ڈر کے مارے بھاگ کھڑے ہوئے  رافع نے جب غور سے دیکھا تو یہ وہی کتا تھا جس کی اس نے مدد کی تھی  رافع نے اس کو گلے لگایا اور اس طرح وہ دونوں اچھے دوست بن گئے  آپ نے دیکھا  کتے نے کیسے احسان کا بدلہ احسان سے اُتارا  
محمد ابوبکر ساجد پھول نگر  پرانے وقتوں کی بات ہے کہ کسی ملک پر ایک بادشاہ حکومت کرتا تھا  رعایا کی خوش قسمتی کہ بادشاہ انصاف پسند تھا،وہ اپنی رعایا کا بہت خیال رکھتا تھا  خوامخواہ کی جنگ و جدل سے پرہیز کرتا تھا  شہزادے بھی اپنی رعایا پر بڑے مہربان تھے  ایک دن ملکہ کا ہار گم ہو گیا،جس پر ہیرے جواہرات جڑے ہوئے تھے،وہ ملکہ کی شادی کا یادگار ہار تھا  بادشاہ ملکہ اور دروغہ نے بڑی کوشش کی کہ ہار مل جائے مگر جسے ملا تھا اس نے واپس نہ کیا  بادشاہ تشدد کے خلاف تھا،پس اُس نے اعلان کرا دیا کہ جو ملکہ کے ہار کا پتہ بتائے گا،اُسے بھاری انعام دیا جائے گا مگر پھر بھی نہ ملا  وزیر نے مشورہ دیا کہ بادشاہ سلامت رعایا میں منادی کروا دی جائے کہ کوئی اس ہار کو ڈھونڈنے کی ترکیب بتائے تو اُسے ایک ہزار دینار انعام دیا جائے گا  جاری ہے  ہار چونکہ محل میں گم ہوا تھا،شک بھی خادموں،خدمتگاروں اور ملازموں پر تھا وہ سب پرانے اور وفادار تھے اسی لئے بادشاہ اُن پر تشدد کا قائل نہ تھا کہ یہ غلط حرکت تو کسی ایک فرد نے کی تھی،اُس کی سزا کسی دوسرے کو نہ ملے  بادشاہ نے ملک میں سنادی کروا دی کوئی ترکیب بتائے جس سے ہار مل جائے تو اُسے بڑا انعام دیا جائے گا  بہت سے لوگ تجاویز لے کر آئے،کوششیں بھی کی گئیں مگر ہار نہ ملا  ایک دن بادشاہ دربار لگائے بیٹھا تھا کہ ایک لڑکا بمعہ اپنے گدھے کے ساتھ حاضر ہوا اور عرض کی کہ وہ ہار ڈھونڈ کر دے گا  بادشاہ اور درباری حیران رہ گئے،کہاں یہ لڑکا اور کہاں وہ بوڑھے عقلمند افراد جن کی تجاویز سے بھی ہار نہیں ملا،یہ کیسے ہار ڈھونڈ کر دے گا  بادشاہ نے پوچھا کہ وہ کیسے ہار ڈھونڈ کر دے گا  لڑکے نے جس کا نام ابوذر تھا،کہا کہ میرے اس گدھے کو عام گدھا نہ سمجھیں،یہ بہت حساس گدھا ہے،جونہی چور اس کی دم کو ہاتھ لگائے گا یہ ڈھینچوں ڈھینچوں کرنے لگے گا  بادشاہ نے کہا اگر ایسا ہوا تو اُسے انعام و اکرام سے نوازا جائے گا  محل میں اُس گدھے کے بارے میں چہ میگوئیاں شروع ہو گئیں ابوذر نے دو خیمے نصب کرائے  ایک خیمے میں گدھا باندھ دیا گیا اور دوسرے خیمے میں وہ خود بادشاہ کے ساتھ بیٹھ گیا  سب،ملازمین،خادموں اور نوکروں کو یکے بعد دیگرے اُس خیمے میں فرداً فرداً گدھے کی دم کو ہاتھ لگانے کا حکم دیا گیا  ملازم،خادم پہلے خیمے میں جاتے پھر دوسرے خیمے میں جاتے جہاں ابوذر اُن کے ہاتھ پر بوسہ دیتا اور وہ خیمے سے نکل جاتے  ایک ملازم آیا جونہی ابوذر نے اُس کے ہاتھ پر بوسہ دینا چاہا تو اس نے اُس کا ہاتھ پکڑ لیا اور بادشاہ سے کہا یہ ہے آپ کا چور  بادشاہ نے اُس کی طرف دیکھا تو وہ بادشاہ کے قدموں میں گر پڑا  بادشاہ سلامت مجھے معاف فرما دیں،ہار میرے پاس ہے،میں لالچ میں آ گیا تھا،مجھے معاف کر دیں،ابھی لا کر دیتا ہوں  بادشاہ حیران تھا کہ اتنی آسانی سے اُسے ہار ملنے کی توقع نہ تھی  جب ملازم ہار لینے کیلئے خیمے سے باہر نکلا تو بادشاہ نے لڑکے ابوذر سے پوچھا تم نے چور کو کیسے پہچان لیا جبکہ گدھا  ایک معمولی سی بات سے ابوذر نے کہا وہ معمولی سی بات کونسی تھی  بادشاہ نے کہا  بادشاہ سلامت  گدھے میں کوئی کوالٹی نہیں،گدھا تو گدھا ہے،میں نے اُس کی دم پر تیز خوشبو لگائی تھی چونکہ باقی ملازم،خدمتگار چور نہ تھے،اُنہوں نے اُس کی دم کو بلا جھجک ہاتھ لگایا  میں بوسہ لینے کے ساتھ اُن کے ہاتھوں کی خوشبو سونگتا تھا  چونکہ یہ چور تھا،اُس نے گدھے کی دم کو اس ڈر سے ہاتھ نہ لگایا کہ کہیں گدھا بول نہ پڑے اور پکڑا نہ جائے،اُس کے ہاتھ پر خوشبو نہ تھی،بس اتنی سی بات تھی  بادشاہ کو ہار مل گیا،اُس نے انعام و اکرام سے ابوذر کو رخصت کیا اور اُس ملازم کو معاف کر دیا کیونکہ وہ بھی انسان تھا اور انسان خطا کا پتلا ہے  پیارے بچو  معاف کرنے میں بھی بڑھائی ہے  
ثومیہ ناز  گلشن نے اس لڑکی کو بہت غصے سے دیکھا  میرا جھولا خالی کرو میں نے جھولے لینے ہیں  گلشن اپنے جھولے کے قریب آتے ہوئے بولی  وہ لڑکی گلشن کی ڈانٹ سن کر فوراً جھولے سے اُتر گئی اور جھولا گلشن کے حوالے کر دیا  گلشن پانچویں جماعت میں پڑھتی تھی اور اپنی کلاس کی ایک ذہین لڑکی سمجھی جاتی تھی  اپنی امی کے ساتھ بھی گھریلو کاموں میں مدد کرتی تھی لیکن ہر مدد وہ اپنے موڈ کے مطابق کرتی اور آج بھی صبح سے اس کا موڈ خراب تھا  اس لئے آج اسکول سے چھٹی ہونے کے باوجود بھی وہ گھریلو ماحول میں اپنی امی کا ہاتھ نہیں بٹا رہی تھی  بس صبح ہی سے اپنے پسندیدہ جھولے پر جھول رہی تھی  یہ جھولا پسندیدہ یوں تھا کہ اسے گلشن نے اپنے ابو سے فرمائش کرکے بنوایا تھا  جاری ہے  وہ اپنے بہن بھائیوں کو بھی اس جھولے کے قریب نہ آنے دیتی تھی  اور جب موڈ اچھا ہوتا تو یہ اور بات تھی کہ اپنے بھائیوں کو جھولے کے قریب آنے دیتی تھی  اور جب آج یہ اجنبی لڑکی جھولے پر بیٹھی جھولا جھول رہی تھی تو گلشن کو یہ دیکھ کر بہت غصہ آ گیا  گلشن کے ڈاٹنے پر اس لڑکی نے جھولا تو فوراً خالی کرکے گلشن کے حوالے کر دیا  لیکن یہ لڑکی آئی کہاں سے تھی  غصے میں گلشن نے یہ سوچا بھی نہیں تھا  گلشن اپنے پسندیدہ جھولے پر بیٹھ کر تیز تیز جھولے لینے لگی اور پھر اچانک کچھ دیر بعد گلشن یکا یک چونک گئی  اس نے اس اجنبی لڑکی کو غور سے دیکھا  جھولے کے تیز ہلکورے سست ہونے لگے  عجیب سی بات تھی کہ وہ اجنبی لڑکی سامنے گھاس پر بیٹھی گلشن کو جھولا جھولتے دیکھ رہی تھی  اس کے دیکھنے میں گلشن کے لئے پیار محبت اور چاہت محسوس ہو رہی تھی  گلشن نے سوچا میرے خیال میں اس لڑکی کو پہلے میں نے کبھی نہیں دیکھا ہے  گلشن کے موڈ نے یہ سوچتے ہی یکلخت پلٹا کھا لیا اب اسے اس اجنبی لڑکی پر پیار سا آ گیا تھا  وہ جھولا روک کر اس کی طرف بڑھی اور بولی  تمہیں میرا جھولا پسند ہے آؤ  اب جھولے کی باری تم لے لو  میرے غصے کو محسوس نہ کرنا میں معذرت کرتی ہوں  وہ اجنبی لڑکی گلشن کی یہ بات سن کر مسکرانے لگی  میں بہت غریب لڑکی ہوں میرے گھر ایسا جھولا نہیں ہے تم میرے ساتھ دوستی کر لو اور روزانہ مجھے جھولا بھی جھولنے دیا کرو  اجنبی لڑکی نے جواباً کہا  دوستی کا سن کر گلشن نے اپنا ہاتھ اس کی طرف بڑھا دیا  اجنبی لڑکی نے گلشن کا ہاتھ نرمی سے اپنے دونوں ہاتھوں میں تھام لیا  گلشن بولی مجھے تمہاری دوستی قبول ہے اور میرا جھولا بھی تمہارے لئے حاضر ہے  جب تمہارا جی چاہے آ کر جھولا جھول لیا کرو  وہ دونوں باتیں کر رہی تھیں کہ گلشن کو اپنی امی کی پکار سنائی دی  وہ کسی کام کے لئے گلشن کو بلا رہی تھیں  اپنی امی کی پکار پر گلشن کا چہرہ بگڑنے لگا  اجنبی لڑکی نے یہ دیکھا تو فوراً کہا دیکھو ایسا نہ کرو آؤ ہم دونوں اکھٹے امی کی طرف چلتے ہیں  تمہیں اپنی امی کے ساتھ گھر کے کاموں میں ہاتھ بٹانا چاہیے  گلشن نے اجنبی لڑکی کی طرف حیرت سے دیکھا کیونکہ اس لڑکی کا لباس اب رنگ بدلنے لگا تھا  لیکن اجنبی لڑکی تیز تیز قدموں سے چلتے ہوئے گلشن کی امی کی طرف جانے لگی  گلشن کو بھی اس کا ساتھ دینا پڑا  اجنبی لڑکی نے گلشن کی امی کے قریب جا کر سلام کیا  گلشن کی امی نے سلام کا جواب دیا اور اجنبی لڑکی کو ہاتھ سے پکڑ کر ساتھ بٹھا لیا  گلشن کی امی نے کہا تم ضرور گلشن کی دوست ہو گی  لڑکی نے جواب میں کہا جی میں آج ہی گلشن کی دوست بنی ہوں دراصل مجھے گلشن کا جھولا بہت اچھا لگا تو میں جھولے پر کچھ دیر جھولنے آ گئی تھی  یہاں پھر وہی حیرت انگیز بات ہوئی کہ اس اجنبی لڑکی کے لباس نے رنگ بدلا  یہ لڑکی جب سے گلشن کو جھولے کے قریب نظر آئی تھی اس وقت سے اس کے لباس نے تیسری بار رنگ بدلا تھا  پہلی بار اس کے کپڑوں کا رنگ نیلا تھا  دوسری بار سبز ہوا  اور اب ہلکا آسمانی کلر کا ہو گیا تھا  یہ دیکھ کر گلشن حیرت بھری آواز میں بولی  یہ یہ  کیا ہو رہا ہے  تمہارے کپڑے رنگ کیوں بدل رہے ہیں  گلشن کی امی گلشن کی بات پر مسکرانے لگیں اور پھر بولیں  میری بھولی بیٹی یہ تمہاری دوست پری ہے اور پرستان سے آئی ہے  گلشن کی امی کی اس بات پر اجنبی لڑکی اور گلشن دونوں حیران رہ گئے وہ اجنبی لڑکی بولی  یہ آپ نے کیسے جانا کہ میں پری ہوں  گلشن کی امی نے کہا وہ ایسے کہ میں جب چھوٹی تھی اور گلشن کی عمر کی تھی تو میری بھی ایک پری دوست بنی تھی  اس کا نام مہہ پارہ تھا  بعد میں اسے ایک دیو اغواء کرکے لے گیا تھا  دیو سے ایک نیک جن نے اسے آزاد کرا لیا تھا اور پھر اس جن سے اس کی شادی ہو گئی تھی  مہہ پارہ شادی کے بعد مجھ سے کبھی نہیں ملی  ہاں میری شادی پر ایک خوبصورت تحفہ اس نے ضرور بھیجا تھا یہ تحفہ ایک خوبصورت قالین تھا  جو ایک طویل عرصے سے میرے کمرے میں بچھا ہوا ہے  اور ذرا بھی خراب نہیں ہوا مہہ پارہ نے مجھے پریوں کو پہچاننے کی نشانیاں بتا دی تھی  ان نشانیوں سے میں نے تمہیں دیکھتے ہی پہچان لیا تھا  گلشن نے یہ سب سن کر امی سے کہا  امی جان آپ اتنی گہری ہیں ہمیں تو آپ نے کبھی یہ پری وغیرہ کے بارے میں نہیں بتایا یہ میری دوست پری بھی مجھے کہہ رہی تھی کہ میں غریب لڑکی ہوں اور میرے گھر ایسا جھولا نہیں ہے  وہ اجنبی لڑکی جو دراصل پری تھی جواباً بولی  ہم پریاں آسانی سے خود کو انسانوں پر ظاہر نہیں کرتیں  لیکن تمہاری امی نے مجھے پہچان لیا تمہاری امی بہت سمجھ دار اور اچھی ہیں تمہیں اپنی امی کی قدر کرنا چاہیے  کچھ دیر بعد وہ پری اب رخصت ہونے لگی گلشن نے اس سے کہا کہ وہ پھر کب اس سے ملنے آئے گی تو پری نے کہا  میں تب تم سے ملنے آؤں گی جب تم اپنے آپ کو بدلو گی اپنی امی جان کے ساتھ گھر کے کاموں میں مدد کرو گی اور اپنے بہن بھائیوں کے ساتھ اچھا سلوک اور انہیں اپنے جھولے پر جھولنے کی باری دو گی  اس کا وعدہ کرو تو میں تمہیں مستقل ملنے آؤں گی  گلشن نے بے اختیار پری کا ہاتھ پکڑ لیا اور کہا  میں وعدہ کرتی ہوں کہ میں اچھی لڑکی بنو گی سب کے ساتھ اچھے انداز سے پیش آؤں گی  گلشن کی یہ بات سن کر پری کے چہرے پر مسکراہٹ آ گئی وہ بولی  ٹھیک ہے میں پھر تم سے ملنے آؤں گی ہم کو وہ بچے بہت اچھے لگتے ہیں جو بڑوں کا کہنا مانتے ہیں  یہ کہتے ہوئے اس لڑکی کا روپ بدلنے لگا وہ لڑکی کچھ دیر میں پری بن چکی تھی اور پھر وہ پرواز کرتے ہوئے آسمان پر گلشن اور اس کی امی کی نگاہوں سے دور ہوتے ہوتے تارہ بن کر غائب ہو گئی  
کائنات سلیمی،شاہ کوٹ  اسلم پانچویں جماعت کا طالب علم ہے،لیکن اسے اپنی پڑھائی سے کوئی لگاؤ نہیں تھا  ایک دن اسلم کو کسی کام سے اسکول کی لائبریری میں جانا پڑا اور وہاں جا کر بہت حیران ہوا،کیونکہ وہاں بہت خاموشی تھی اور اسکول کے کچھ بچے وہاں بیٹھ کر پڑھ رہے تھے  اسلم نے ان سے پوچھا کہ وہ کھیل کیوں نہیں رہے  انھوں نے بتایا اگر وہ اپنا قیمتی وقت کھیل کود میں ضائع کریں گے تو بڑے افسر کیسے بنیں گے  اسلم نے کہا مگر زیادہ پڑھنے سے کیا فائدہ ہو گا  پڑھنے کے لئے تو ساری عمر پڑی ہے  جاری ہے  انھوں نے کہا اگر وقت پہ اپنا کام نہیں کریں گے تو وہ دوسروں سے پیچھے رہ جائیں گے اور اپنے ملک کا نام روشن نہیں کر سکیں گے  اگر ہم اپنا آدھا وقت تعلیم پر لگائیں تو ایسے بہت سے کام کر سکتے ہیں جن سے ہمارے ملک کا نام روشن ہو سکتا ہے  اگر علم نہ ہو تو انسان کچھ بھی نہیں کر سکتا اور اگر انسان کے پاس علم جیسی طاقت ہو تو وہ آسمان کی بلندیوں کو بھی چھو سکتا ہے  اسلم جو یہ سب کچھ بہت حیرانی سے سن رہا تھا اچانک فیصلہ کیا کہ علم حاصل کرنا بہت ضروری ہے  اس دن کے بعد اسلم نے پکا ارادہ کر لیا کہ وہ دل لگا کر پڑھائی کرے گا اور اپنے ملک کا نام روشن کرے گا  
نذیر انبالوی  بیس سال بعد بلال آج نہر والی سڑک کے قریب موجود تھا  وہاں بہت کچھ بدل گیا تھا  ٹریفک زیادہ ہونے کے باعث سڑک چوڑی کر دی گئی تھی  سڑک کی توسیع کی وجہ سے بہت سے درخت بھی کاٹ دیے گئے تھے  اسے ایک درخت کی تلاش تھی  بیس سال پہلے،بہت وقت بیت گیا ہے،شاید اب وہ درخت یہاں نہیں ہے  یہ سوچتے ہوئے بلال آہستہ آہستہ چلتے ہوئے نہر کے قریب پہنچ گیا  اسے یاد آیا کہ نہر کے کنارے ایک باغ میں اس نے اپنے دوستوں محمود،سخی،یاسر اور سعد کے ساتھ مل کر زمین میں ایک ننھا سا پودا لگایا تھا  بلال پل بھر میں بیس سال پیچھے چلا گیا تھا  محمود اُچھل اُچھل کر آم کے درخت کی شاخ کو پکڑ رہا تھا  سخی بھی پیڑ سے آم توڑنے کے لئے بے تاب تھا  جاری ہے  یاسر اور سعد ڈرے ہوئے تھے  پکڑے جانے کا خوف جو تھا  بلال ایک ایک درخت کو دیکھ رہا تھا  درختوں کی ٹھنڈی چھاؤں میں سکون ہی سکون تھا  پرندے اپنی اپنی بولیاں بول رہے تھے  بلال نے اپنے دوستوں کو ایک گھنے درخت کے نیچے بلا کر کہا واہ کیا ٹھنڈی ہوا ہے،میں چاہتا ہوں کہ ہم سب مل کر یہاں ایک پودا لگائیں،اس کی حفاظت کریں،جب پودا درخت کی صورت اختیار کرے تو اس کی چھاؤں میں بیٹھ کر ٹھنڈی ٹھنڈی ہوا سے لطف اندوز ہوں،کیا تم میرا ساتھ دو گے  ہم سب تمہارے ساتھ ہیں  یہ آواز یاسر کی تھی  ان کی باتیں مالی شوکت نے بھی سن لی تھیں  تمہارا جذبہ قابل قدر ہے،پودا لگاؤ،تم بھی اس کی حفاظت کرنا اور میں بھی دوسرے پودوں کی طرح اس کی دیکھ بھال کروں گا  مالی شوکت نے انھیں شاباشی دیتے ہوئے کہا  وہ 14 اگست کا دن تھا  پاکستان کا سبز ہلالی پرچم ہر جگہ دکھائی دے رہا تھا  پانچوں دوست اپنے ننھے سے پودے کے ساتھ نہر کنارے واقع باغ میں موجود تھے  مالی شوکت نے پودا لگانے میں ان کی مدد کی  سب دوست پودا زمین میں لگا کر بہت خوش تھے  مالی شوکت کے مشورے پر انھوں نے پودے کے گرد لکڑیوں کی باڑ بھی لگا دی تھی کہ کوئی جانور پودے کو نقصان نہ پہنچا سکے  ان کے گھر باغ سے زیادہ فاصلے پر نہ تھے،اس لئے وہ دن میں کئی مرتبہ وہاں آ کر اپنے ننھے سے پودے کی دیکھ بھال کر لیتے تھے  اس دن سبھی دوست بہت خوش تھے  جب پودے کی ننھی ننھی شاخوں پر نئے پتے نمودار ہوئے تھے  سرسبز اور نرم و ملائم پتے اس بات کو ظاہر کر رہے تھے کہ پودے نے جڑ پکڑ لی ہے  وقت تیزی سے گزرتا رہا  محمود ایک فرم میں ملازم ہو کر بحرین چلا گیا  سخی کو اسلام آباد میں ملازمت مل گئی  یاسر نے گلشن ہاؤسنگ سوسائٹی میں اپنا جنرل اسٹور بنا لیا  سعد کے والد کی کپڑے کی دکان تھی،وہ وہاں جا بیٹھا تھا  بلال کو میڈیکل میں داخلہ مل گیا تھا  وہ پڑھائی میں مصروف ہو گیا تھا  سب اپنی اپنی دنیا میں گم ہو گئے  وہ ننھا سا پودا جو اب تناور درخت بن چکا تھا کسی کو یاد نہیں رہا تھا  درخت پر ان کے ناموں والی تختی اب تک آویزاں تھی  بلال جب بھی بہاول نگر سے لاہور آتا،درخت کو دیکھنے اور اس سے ملاقات کے لئے باغ میں ضرور جاتا تھا  وہ ایم بی بی ایس کرنے کے بعد لندن جا بیٹھا  وقت تو پَر لگا کر اُڑتا رہا  چند سال پہلے بلال نے اپنے دوستوں کو فیس بک پر تلاش کیا تھا  پھر انھوں نے آپس میں رابطے کے لئے ایک واٹس ایپ گروپ بنا لیا  جب انھوں نے اپنی تصاویر شیئر کیں تو سب کی شکل و صورت بدل گئی تھی  بلال کے سر کے بال اُڑ گئے تھے  سخی نے داڑھی رکھ لی تھی  بلال نے جب مشترکہ لگائے ہوئے درخت کے بارے میں سوال کیا تو کوئی اسے تسلی بخش جواب نہ دے پایا تھا  اگرچہ بلال وطن سے بہت دور تھا،مگر اس کی آنکھوں کے سامنے تناور درخت تھا  ٹھنڈی ٹھنڈی چھاؤں والا درخت،اس کے دونوں بیٹے لندن کے ایک تعلیمی ادارے میں زیر تعلیم تھے  اس کی بیگم بھی ڈاکٹر تھی  زندگی کی ہر آسائش اسے میسر تھی  اب وہ بیس سال بعد وطن لوٹا تھا  محمود کے علاوہ سبھی دوست موجود تھے  بلال باغ میں موجود تھا  اسے اپنے ہاتھوں لگائے پودے کی تلاش تھی  آخر وہ مل گیا،لیکن ترقیاتی منصوبے کی وجہ سے ایک دن پہلے ہی اسے کاٹا گیا تھا  بلال اب کٹے ہوئے درخت کے تنے کے قریب بیٹھا تھا  اس کی آنکھوں سے آنسو بہنے لگے  اس نے تنے کی تصویر اپنے دوستوں کو واٹس ایپ کی تو وہ بھی بے چین ہو گئے تھے  اس وقت یاسر اور سعد،بلال کے پاس موجود تھے  تینوں سر جھکائے درخت کے تنے کے قریب بیٹھے تھے  ایک بزرگ اپنی لاٹھی ٹیکتے ہوئے ان کے قریب آ کر کھڑے ہو گئے  بزرگ نے تینوں کو غور سے دیکھا  بزرگ کے پوچھنے پر جب بلال نے سب کی اُداسی کی وجہ بتائی تو وہ ان کے پاس گھاس پر بیٹھ گئے،بولے ایک ننھا سا پودا میں نے بھی برسوں پہلے اپنے بزرگوں کے ساتھ لگایا تھا،اس پودے کو پانی کے بجائے شہیدوں کے لہو سے سیراب کیا گیا تھا  اس پودے کو پہلے دن ہی اُکھاڑنے،ختم کرنے اور کاٹنے کی کوششیں کی گئیں  اللہ کے فضل سے وہ پودا آج بھی سرسبز و شاداب ہے اور انشاء اللہ آئندہ بھی وہ سرسبز ہی رہے گا  بزرگ اتنا کہہ کر خاموش ہو گئے  تینوں جان گئے تھے کہ بزرگ کس پودے کی بات کر رہے ہیں  وہ آزادی کا درخت تھا  انھوں نے کبھی اس پودے کے بارے میں سوچا تک نہ تھا  سب اسے بھول کر اپنے اپنے کاموں میں مصروف ہو گئے تھے  بزرگ نے گھاس سے اُٹھتے ہوئے کہا آزادی کے درخت کو مضبوط ہاتھوں کی ضرورت ہے ورنہ  آگے مزید کچھ مت کہیے گا،ہم سب مل کر آزادی کے درخت کی حفاظت کریں گے،ہم کوئی ایسا کام نہیں کریں گے جس سے آزادی کے درخت کی جڑیں کمزور ہوں  بلال نے بزرگ کی بات بھی پوری نہ ہونے دی تھی  بلال اور اس کے دوست نہیں چاہتے تھے کہ ان کے ہاتھوں سے لگے پودے کا جو حال ہوا ہے،ویسا آزادی کے درخت کا حال ہو  آزادی کے اسی گھنے درخت کے نیچے ہم ٹھنڈی چھاؤں میں سکون سے زندگی بسر کر رہے ہیں  
حدیقہ حبیب،کراچی  احمد بہت ذہین اور سمجھ دار بچہ تھا اور اس کو کتابیں پڑھنے کا بہت شوق تھا  اگر کہیں کوئی کتاب رکھی ہوتی تو اسے فوراً اُٹھا کر پڑھنے لگتا،لیکن اپنی اسکول کی تعلیم کی وجہ سے وہ غیر نصابی کتابیں پڑھ نہیں پاتا تھا  حال ہی میں احمد کے ابو نے ایک گھر خریدا  وہ گھر بہت بڑا اور شاندار تھا  جب وہ نئے گھر میں منتقل ہو رہے تھے تو دادا جان نے بھی اپنی پرانی چیزوں میں سے ایک صندوق نکالا  احمد نے پوچھا دادا جان  اس صندوق میں کیا ہے  دادا جان نے کہا اس میں میری کتابیں ہیں،مجھے کتابیں پڑھنے کا بہت شوق تھا،لیکن اب نظر کی کمزوری کی وجہ سے مجھے کتابیں پڑھنے میں بہت پریشانی ہوتی ہے  کوئی ان کتابوں کو پڑھتا بھی نہیں ہے،اس لئے میں یہ کتابیں ردی میں دے دوں گا یا کسی قدر داں کو عطیہ کر دوں گا  جاری ہے  احمد نے کہا دادا جان آپ مجھے یہ صندوق کھول کے دکھائیں،مجھے یہ کتابیں پڑھنی ہیں  دادا نے جب صندوق کھولا تو اس میں اسلامی کتابیں،ڈراؤنی،مزاحیہ کہانیاں،سفر نامے،معلوماتی کتابیں،مشہور شخصیات پر لکھی گئی کتابیں،ناول اور ہاں بہت سارے ہمدرد نونہال اور لغات بھی موجود تھیں  یہ سب دیکھ کر احمد کو بہت اچھا لگا اور اس نے کہا دادا جان  کیا میں یہ ساری کتابیں لے سکتا ہوں  دادا نے کہا ہاں بھئی کیوں نہیں  جب وہ نئے گھر گئے تو احمد نے اپنے ابو سے کہا میں ایک کمرے کو مطالعے کے لئے مخصوص کرنا چاہتا ہوں  دادا کی اتنی ساری اور اتنی اچھی کتابیں ہیں اور میرے پاس بھی بہت سی کتابیں ہیں  ہم اپنے ایک کمرے کو دارالمطالعہ بنا لیتے ہیں  ابو کو احمد کی یہ بات بہت اچھی لگی اور انھوں نے ایک کمرے میں بہت سی الماریاں لگا دیں اور ان میں کتابیں رکھ دیں اور کچھ سوفے رکھ دیے اور میز لگا کر اس پر ایک کمپیوٹر بھی رکھ دیا  احمد کے شوق کو دیکھتے ہوئے ابو اکثر بازار سے نئی کتابیں احمد کے لئے خرید لیتے  احمد نے جب اپنے دوستوں کو بلایا اور اپنی کتابیں دکھائی تو ان کو یہ سب بہت اچھا لگا اور بہت شوق سے کتابیں پڑھیں  اکثر امی ابو بھی یہاں آ کر کتابیں پڑھتے اور احمد دادا کو کتابیں پڑھ کر سناتا اور احمد کے دوست ہر روز کتابیں پڑھنے آتے  احمد ہر مہینے اپنے جیب خرچ سے ایک کتاب خریدتا ہے اور اس طرح احمد کے کتب خانے میں مزید کتابوں کا اضافہ ہوتا جا رہا ہے  
آمنہ غفار  ایک شیر بڑھاپے کی وجہ سے کمزور ہو گیا اور چلنے پھرنے سے معذور ہو گیا  بھوک سے جب برا حال ہوا تو کسی لومڑی سے مشورہ کیا  اس نے کہا  فکر نہ کرو،میں اس کا بندوبست کر دوں گی  یہ کہہ کر لومڑی نے پورے جنگل میں مشہور کر دیا کہ شیر بہت بیمار ہے اور بچنے کی کوئی امید نہیں ہے  یہ خبر سنتے ہی جنگل کے جانور اس کی عیادت کو آنے لگے  جاری ہے  شیر غار میں سر جھکائے پڑا رہتا اور عیادت کے لئے آنے والے جانوروں کا شکار کرکے اپنی بھوک مٹاتا رہتا  ایک دن لومڑی شیر کا حال احوال پوچھنے کے لئے آئی اور غار کے دہانے پر کھڑی ہو گئی  اتفاقاً اس دن کوئی جانور نہ آیا تھا جس کی وجہ سے شیر بھوکا تھا  اس نے لومڑی سے کہا  باہر کیوں کھڑی ہو،اندر آؤ اور مجھے جنگل کا حال احوال سناؤ  لومڑی نے چالاکی سے جواب دیا  نہیں میں اندر نہیں آ سکتی  میں یہاں باہر سے آنے والے پنجوں کے نشان دیکھ رہی ہوں لیکن واپسی کے نہیں  نتیجہ یہ نکلا کہ عقلمند لوگ قدم اُٹھانے سے پہلے سوچتے ہیں اور بے وقوف قدم اُٹھانے کے بعد  
محمد عمر امتیاز  باغ کافی بڑے رقبے پر پھیلا ہوا تھا  غریبوں کا حق بانٹنے کے بعد جو پھل اور میوے بیچے جاتے اس رقم میں سے بھی مالک غریبوں کا حصہ الگ رکھتا  پورے قصبے میں کوئی بھی شخص ایسا نہ تھا جو اسے دعائیں نہ دیتا ہو  ایک دن وہ آدمی اچانک وفات پا گیا  پورے قصبے کے لوگ شدید غم و الم میں ڈوب گئے  اس آدمی کے تین بیٹے تھے  اتنا مال و دولت ہونے کے باوجود بھی ان کے دل بہت چھوٹے تھے  تین دن تک تو وہ باپ کی وفات کا کھانا غریبوں اور فقیروں کو کھلاتے رہے،مگر چوتھے دن رات کو تینوں نے مل کر فیصلہ کیا کہ والد صاحب چونکہ دور اندیش نہیں تھے،اس لئے وہ مزید دولت جمع نہ کر سکے  اب ہم تینوں مل کر خوب دولت جمع کریں گے  کسی کو بھی کوئی پھل،میوہ مفت نہیں دیں گے  جاری ہے  اللہ پاک کو ان کا یہ بخل پسند نہیں آیا  دوسرے دن صبح ملازم روتے پیٹتے ان کے گھر پہنچے اور بتایا کہ باغ خود بخود جل کر خاک ہو گیا  ایک درخت بھی نہیں بچا  تینوں بھائی حواس باختہ سے باغ کی طرف بھاگے  دیکھا تو بالکل ایسا منظر تھا جیسے جلتی ہوئی گھاس پھونس  تینوں سمجھ گئے کہ یہ سب ہماری خراب نیت کا نتیجہ ہے  وہ گھر واپس آ گئے اور اللہ پاک کے حضور گڑگڑا کر دعا کی کہ آئندہ مال کی خیرات دینے میں بالکل کنجوسی نہیں کریں گے اور باپ کے نقشِ قدم پر چلیں گے  دوسرے روز صبح تڑکے ہی وہ باغ پہنچے تو ایک حیرت انگیز منظر ان کا منتظر تھا  کیا دیکھتے ہیں کہ جیسے یہ باغ کبھی جلا ہی نہ ہو  پورا باغ لہلہاتے پھولوں،پھلوں اور میوؤں سے لدا ہوا تھا  تینوں نے اللہ پاک کا شکر ادا کیا کہ اللہ پاک نے ان کی توبہ قبول فرمائی  اب پھل اُتارے جا رہے تھے  غریبوں کو بھی بھر بھر کر پھل اور میوے بانٹے جا رہے تھے  ان پھلوں کا ذائقہ اتنا شیریں تھا کہ پورے قصبے میں ان کی دھوم مچ گئی  
سمیرا انور  ثناء اسکول سے آکر اپنے کمرے میں اُداس بیٹھی تھی  اس کی امی کمرے میں داخل ہوئیں اور پوچھا،بیٹا  تم نے اسکول سے آکر کھانا نہیں کھایا اور ہوم ورک بھی نہیں کیا  تمہاری طبیعت تو ٹھیک ہے  جی امی لیکن آج جو میں نے دیکھا اس سے مجھے بہت دکھ ہوا ہے  یہ کہہ کر ثناء بے اختیار رو پڑی  وہ بہت حساس اور رحم دل تھی  اس کی امی پریشان ہو کر کہنے لگیں  بیٹا  کیا بات ہے مجھے بتاؤ  امی،ہمارے دوسرے سیکشن کی ایک لڑکی فضیلہ ہے،اس کو آج ٹیچر نے کلاس سے نکال دیا کیونکہ اس کے پاس مطلوبہ کتاب نہیں تھی وہ روزانہ یہی کہتی تھی کہ میری کتاب گھر رہ گئی ہے،کل لے کر آؤں گی لیکن درحقیقت اس کے پاس کتاب نہیں ہے،جو ہیں وہ بھی خستہ حالت میں ہیں  وہ روزانہ لڑکیوں سے کتاب مانگ کر سارا کام کرتی ہے لیکن آج جب کتابیں چیک کی گئیں تو اس کے پاس سے دو خستہ حال کتابوں کے کچھ نہ تھا،جس پر ٹیچر نے اس کو کلاس سے نکال دیا  جاری ہے  اس کے ساتھ بیٹھنے والی لڑکی نے بتایا کہ وہ بہت غریب ہے شام کو چھوٹے بچوں کو ٹیوشن پڑھاتی ہے،تاکہ گھر کا گزارہ ہو سکے اس کے والد کا بھی انتقال ہو گیا ہے،بیمار ماں ہے  امی مجھے یہ سب سن کر بہت افسوس ہوا کہ ہم اپنی زندگی میں کتنے مگن رہتے ہیں کہ ہمیں دوسروں کے حالات کا پتہ تک نہیں ہوتا  ثناء کی امی نے کہا  بیٹا  ہم سے جتنا ہو سکا ہم اس کی ضرور مدد کریں گے  اس کو کتابیں بھی لے کر دیں گے،آپ پریشان نہ ہو بلکہ تمام دوستیں مل کر اپنی پرنسپل صاحبہ کے پاس جاؤ اور انہیں بتاؤ کہ وہ مستقل اس کے لئے وظیفے کا انتظام کریں  ثناء نے اپنی امی جان کو دیکھا اور مسکرا دی  اگلے دن اس نے تمام دوستوں کو اکٹھا کیا اور انہیں ترغیب دی کہ ہم سب مل کر ایسی لڑکیوں کی مدد کریں جو پڑھنا چاہتی ہیں لیکن حالات ان کا ساتھ نہیں دیتے سب اس کی بات سے متفق ہو گئیں اور اپنے اپنے حصے کی چیزیں بانٹ لیں جو وہ اپنی جیب خرچ سے خرید کر دیا کریں گی  اس کے بعد وہ پرنسپل صاحبہ کے پاس گئیں،انہیں اپنے پروگرام سے آگاہ کیا  پرنسپل یہ سن کر بہت خوش ہوئیں،انہوں نے باقاعدہ ایک فلاحی تنظیم بنائی اور ثناء کو اس کا صدر منتخب کر دیا  اس نے بہت خوشی سے یہ ذمہ داری اور پوری کرنے کا وعدہ کیا،پھر وہ ایمانداری سے ہر ہفتے تمام ممبران کی موجودگی میں ایک مستحق لڑکی کو وظیفہ دیا جاتا،ایسا کرکے وہ نہ صرف اپنے ضمیر کے سامنے مطمئن ہوئی بلکہ اسے ذہنی سکون بھی مل گیا  بچو  آپ بھی اپنے اردگرد ایسے بچوں کو دیکھیں جو پڑھ لکھ کر کچھ بننا چاہتے ہیں لیکن غربت ان کے آڑے آ جاتی ہے  ہو سکتا ہے آپ کی وجہ سے کسی کی زندگی بدل جائے،کوشش کرنے میں کوئی حرج نہیں  آپ بھی ایک بار کوشش ضرور کریں  
ڈاکٹر جمیل جالبی  بچو  یہ ایک جنگل کی کہانی ہے  جس کے بڑے حصے پر بھیڑیوں کی حکومت قائم تھی اور ایک چھوٹے سے حصے پر بھیڑوں کی دونوں میں موقع بہ موقع کسی نہ کسی بات پر لڑائی ہو جاتی  بھیڑیے خونخوار اور طاقتور تھے  لیکن بھیڑوں نے اپنی حفاظت کے لئے کتے پال رکھے تھے  جب بھیڑیے ان پر حملہ کرتے تو یہ کتے ان کا مقابلہ کرتے اور ان کو بھگا دیتے  کتوں کی وجہ سے بھیڑیں محفوظ تھیں  جب بھیڑوں اور بھیڑیوں کو آپس میں لڑتے لڑتے ایک مدت گزر گئی تو جنگل کے چند دوسرے بڑے جانوروں نے بیچ میں بڑھ کر دونوں میں صلح کرا دی  طے پایا کہ دونوں طرف سے ایسی ضمانت دی جائے کہ امن قائم رہے  بھیڑیوں نے تجویز پیش کی کہ وہ اپنی جان سے زیادہ عزیز بچے ضمانت کے طور پر بھیڑوں کے سپرد کریں گے اور بھڑیں اپنے کتے ہمارے حوالے کر دیں  جاری ہے  یہ بات بھیڑوں کو پسند آئی اور معاہدہ طے پا گیا  بھیڑوں نے اپنے کتے بھیڑیوں کو دے دیئے اور بھیڑیوں نے اپنے بچے بھیڑوں کے حوالے کر دیئے  ابھی تو تھوڑی ہی دیر گزری تھی کہ بھیڑیوں کے بچوں نے اپنی ماؤں کو یاد کرکے رونا دھونا اور چیخنا چلانا شروع کر دیا  ان کی آواز سن کر بھیڑیے دوڑے دوڑے آئے اور غصے میں بھیڑوں سے کہا کہ تم صلح کی خلاف ورزی کر رہی ہو  آخر ہمارے بچوں کو کیوں مار رہی ہو  بھیڑوں نے ایک زبان ہو کر کہا نہیں  جناب ایسا نہیں ہے یہ تو خود ہی چیخ پکار کر رہے ہیں انہوں نے ہماری نیندیں حرام کر دی ہیں  بھیڑیوں نے چیخ کر جواب دیا یہ کیسے ہو سکتا ہے  یہ تو جبھی چیخیں چلائیں گے جب انہیں تکالیف پہنچائی جائے گی  یہ کہہ کر انہوں نے فوراً معاہدہ توڑ دیا اور مل کر بھیڑوں پر حملہ کر دیا  کتے ان کے پاس نہیں تھے کہ حفاظت کرتے ذرا سی دیر میں بھیڑیے ساری بھیڑوں کو مار کر کھا گئے  
جاوید اقبال صدیقی  عدیل صاحب شہر کی بہت اونچی ایک عمارت کے پانچویں منزل پر واقع کسی سرکاری ادارے میں کام کرتے تھے  وہ صحت کے معاملے میں بہت محتاط تھے اور اپنا دوپہر کا کھانا گھر سے لاتے تھے  ان کے دفتر کے سامنے کوریڈور کے کونے میں ایک بلی اپنے تین بچوں کے ساتھ رہتی تھی  دوپہر کے کھانے میں سے جو بچ جاتا،عدیل صاحب اسے بلی کے لئے ایک برتن میں رکھ دیتے،جسے بلی اور اس کے بچے کھا لیتے  دفتر کا چوکیدار بھی بلی کا خیال رکھتا اور برتن کو دھو دیتا  بلی کے بچے ابھی چھوٹے ہی تھے کہ رمضان کا مہینہ آ گیا  یہ سوچ کر کہ بلی اور اس کے بچوں کے لئے کھانے کا حصول مشکل ہو جائے گا  عدیل صاحب سحری اور افطاری کا بچا ہوا کھانا بلی کے لئے گھر سے لانے لگے  جاری ہے  بلی اس بندوبست سے بہت خوش تھی  وہ صبح سے ہی آ کر برتن کے پاس بیٹھ جاتی  جب وہ کھانا لا کر بلی کے برتن میں ڈال دیتے تو بلی اور اس کے بچے مزے لے کر کھاتے  بلی عدیل صاحب سے اس قدر مانوس ہو گئی تھی کہ جب گھر جانے کے لئے وہ لفٹ کے پاس پہنچتے تو بلی کوریڈور کے کونے سے اُٹھ کر لفٹ کے پاس آ جاتی گویا انھیں خدا حافظ کہہ رہی ہو  وہ بلاناغہ بلی کے لئے کھانا لاتے  وہ نماز روزے کے پابند تھے  اسی طرح وقت سے پہلے دفتر پہنچنا اور مقررہ وقت پر دفتر سے گھر کے لئے روانہ ہونا ان کا معمول تھا  ان کے پاس ذاتی سواری نہیں تھی،اس لئے بس سے دفتر آتے جاتے تھے  ان کا گھر دفتر سے بیس پچیس کلو میٹر دور ایک مضافاتی علاقے میں تھا  رمضان المبارک کی 25 تاریخ تھی  عدیل صاحب نے اپنے بچوں سے وعدہ کیا تھا کہ دفتر سے واپس آنے کے بعد وہ انھیں عید کی خریداری کے لئے لے جائیں گے  لہٰذا انھوں نے جلدی جلدی دفتر کا کام سمیٹا اور عمارت سے نیچے اُترنے کے لئے لفٹ کے پاس آ کر لفٹ کا بٹن دبا دیا  انھیں خیال آیا کہ آج بلی نظر نہیں آ رہی  انھوں نے لفٹ کے پاس کھڑے کھڑے بلی کو آواز دی اور کوریڈور کے دوسری جانب دیکھنے لگے  یہ خاصا لمبا راستہ تھا،جب کہ لفٹ درمیان میں نصب تھی  بلی تو انھیں نظر آ گئی مگر خلاف معمول وہ ان کے پاس آنے کے بجائے وہیں کھڑے کھڑے میاوں میاوں کرنے لگی  اسی دوران لفٹ آ گئی  عدیل صاحب کا دل چاہا کہ لفٹ پر سوار ہو جائیں پھر یہ سوچ کر کہ بلی یا اس کے بچے کسی مصیبت میں نہ ہوں وہ کوریڈور کی دوسری جانب کھڑی بلی کے پاس چلے گئے  بلی آگے بڑھ کر ان کے پیروں سے لپٹنے لگی  انھوں نے اِدھر اُدھر نگاہ دوڑائی،مگر انھیں بلی کی پریشانی کی کوئی وجہ سمجھ میں نہ آئی  بلی کے بچے بھی ایک طرف کھیل رہے تھے  بلی کی طرف سے مطمئن ہو جانے کے بعد وہ لفٹ کے ذریعے عمارت سے اُتر کر بس اسٹاپ کی طرف روانہ ہوئے  اس دوران پانچ دس منٹ گزر گئے  جب وہ اسٹاپ پر پہنچے تو بس جا چکی تھی  دوسری بس کچھ دیر بعد آتی تھی  آج انھیں جلدی گھر پہنچنا تھا اور پھر ان کے راستے میں ایک ریلوے پھاٹک آتا تھا،جہاں بعض اوقات ٹرین گزرنے کی وجہ سے دیر ہو جایا کرتی تھی  وہ ان ہی سوچوں میں گم تھے کہ بس آ گئی اور وہ اس میں سوار ہو گئے  اتفاق سے انھیں بس میں بیٹھنے کی جگہ مل گئی اور ٹھنڈی ہوا لگنے سے انھیں نیند آ گئی  یکایک شور کی آوازیں سن کر انھوں نے آنکھیں کھول کر کھڑکی سے باہر دیکھا تو ان کا دل دہل گیا  سڑک پر ایک خوف ناک منظر تھا  ہر طرف افراتفری تھی  فلاحی اداروں کے رضاکار اور بہت سی ایمبولینسز کھڑی تھیں  معلوم کرنے پر انھیں پتا چلا کہ وہ بس جو دفتر سے دیر سے نکلنے کی وجہ سے ان سے چھوٹ گئی تھی،اسے حادثہ پیش آ گیا ہے  بس پھاٹک بند نہ ہونے کی وجہ سے ٹرین کی زد میں آ گئی ہے  بہت سے مسافر زخمی تھے اور رضاکار انھیں اُٹھا کر ایمبولینسز میں ڈال رہے تھے  پولیس کی بہت سی گاڑیاں بھی موقع پر موجود تھیں  جو لوگوں کو منتشر کر رہے تھے  اب اللہ میاں کی رضا ان کی سمجھ میں آئی کہ بلی ان کو کیوں بلا کر لے گئی تھی اور کس طرح دیر ہو جانے کی وجہ سے ان سے وہ بس چھوٹ گئی تھی  عدیل صاحب نے اللہ تعالیٰ کا شکر ادا کیا،جس نے بلی کو وسیلہ بنا کر انھیں ایک بڑے حادثے سے محفوظ رکھا  
غلام محی الدین ترک  خطرہ آہستہ آہستہ کوے کے ننھے بچے کے گرد بڑھتا جا رہا تھا،مگر وہ اس بات سے قطعی بے خبر تھا  اسے فضا میں پرواز کرتے ہوئے کافی خوشی محسوس ہو رہی تھی،اسی وجہ سے اس نے وہ تمام باتیں بھلا دی تھیں جو وہ اکثر اپنے امی ابو سے سنتا رہتا تھا  اگر اسے یہ باتیں یاد رہتیں تو یقینا اسے خطرے کا احساس ہو جاتا  کوے کا ننھا بچہ اُڑتا ہوا ایک سے دوسری اور دوسری سے تیسری چھت تک منڈلا رہا تھا  وہ فضا میں پہلی بار پرواز کر رہا تھا  اس کی خوشی دیدنی تھی اور وہ اپنی خوشی کے اظہار میں مسلسل کائیں کائیں کر رہا تھا  کافی دیر فضا میں اونچی نیچی پرواز کے بعد وہ ایک چھت کی منڈیر پر بیٹھ گیا  تب ہی اُس کی نظر ہوا میں اُڑتی ہوئی ایک پتنگ پر پڑی  جاری ہے  کوے کے بچے نے پہلی بار پتنگ دیکھی تھی،جو اُسی کی طرح ہوا میں اُڑ رہی تھی  وہ حیرانی سے اسے دیکھنے لگا  قریب ہی ایک لڑکا بڑی مہارت سے پتنگ اُڑا رہا تھا  اچانک ہی پتنگ کی ڈور قریب ہی بجلی کے تاروں میں اُلجھ گئی  اُس لڑکے نے تاروں سے پتنگ نکالنے کی کافی کوشش کی،مگر پتنگ تاروں کے درمیان اس طرح پھنس چکی تھی کہ اسے نکالنا لڑکے کے بس کی بات نہ تھی  تھک ہار کر اس نے کوشش چھوڑ دی تو کوے کا بچہ جو اب تک پتنگ کو حیرانی سے دیکھ رہا تھا،ڈرتے ڈرتے پتنگ کے قریب ہونے لگا  وہ اس سے باتیں کرنا چاہتا تھا،مگر ہوا یوں کہ مزید قریب ہونے کی وجہ سے اس کے پر دھاگے میں اُلجھ گئے  اس نے پر چھڑانے کی کوشش کی تو دھاگا اس کے پنجے میں بھی لپٹ گیا  اب صورت حال یہ تھی کہ جیسے ہی تیز ہوا چلتی،پتنگ تاروں سے نکلنے کی کوشش کرتی جس کے نتیجے میں کوے کو بھی ہلنا جلنا پڑتا  پتنگ کے چکر میں وہ بھی مصیبت میں گرفتار ہو چکا تھا  یہی وہ خطرہ تھا جس کا اسے احساس نہیں ہوا تھا  ننھے کوے کے پر ہوا میں لٹک گئے تھے  وہ دھاگے سے آزاد ہونے کی جتنی کوشش کرتا،اتنے ہی اس کے پر اُلجھتے جا رہے تھے  اب میں کیا کروں  اس نے دل میں سوچا  تکلیف کے مارے اس کی آنکھوں سے آنسو نکل آئے تھے  کائیں ،کائیں،کائیں جب اس سے تکلیف برداشت نہ ہوئی تو اس نے زور زور سے شور مچانا شروع کر دیا  ننھے کوے کی ماں اور باپ دانے دنکے کی تلاش کے بعد ابھی ابھی واپس لوٹے تھے،دونوں نے اپنے بچے کی آواز سنی تو فوراً ہی اُڑتے ہوئے اُس کے پاس آئے  میں نے تم سے کہا تھا نا کہ ان تاروں سے بچ کر رہنا،اور اجنبی چیزوں کے پاس کبھی نہ جانا،مگر تم نے میری بات نہیں مانی  اس کی ماں نے ناراض ہوتے ہوئے کہا  امی  میں آپ کی بات بھول گیا تھا  مجھے آپ کی بات نہ ماننے کی سزا ملی ہے  ننھے کوے نے روتے ہوئے جواب دیا  ماں نے اُس کی آنکھوں میں آنسو دیکھے تو تڑپ کر رہ گئی،فوراً ہی اسے دلاسا دیا  نہ روؤ،میرے بچے  میں تمہیں اس مصیبت سے نکالنے کی کوشش کرتی ہوں  ننھے کوے کی ماں نے اپنی چونچ سے دھاگا کاٹنے کی کوشش کی،اس کوشش میں اس کی چونچ زخمی بھی ہو گئی،مگر وہ اسے کاٹ نہ پائی  یہ دیکھ کر وہ پریشان ہو گئی  اس نے تیز آواز میں کائیں کائیں کرنا شروع کر دیا  ذرا سی دیر میں وہاں بہت سے کوے جمع ہو گئے تھے  ان میں سے چند کوے آگے بڑھے اور انھوں نے دھاگے پر چونچ مار کر ننھے کوے کا پنجہ چھڑانے کی کوشش کی،مگر اس طرح بھی کامیابی نہ ہوئی  کافی کوشش کرنے کے بعد کوے مایوس ہو کر اپنی منزلوں کی طرف اُڑنے لگے  اب وہاں صرف ننھا کوا اور اس کے ماں باپ موجود تھے  ننھے کوے نے کائیں کائیں کرکے انھیں بتایا کہ اسے بھوک لگی ہے  اسے آزاد کرانے کی کوششوں میں دونوں کو اُس کی بھوک کا احساس ہی نہیں ہوا تھا  کوا اُڑتا ہوا کھانے کی تلاش میں نکلا اور تھوڑی دیر بعد روٹی کا ایک ٹکڑا لے آیا  اسے بڑے پیار سے ننھے کوے کی چونچ میں رکھا  اسے کھا کر ننھے کوے کی جان میں جان آئی  امی  پانی  پیٹ بھرنے کے بعد ننھے کوے کو پیاس محسوس ہوئی  اس کی ماں چونچ میں پانی بھر لائی اور اسے پانی پلایا  دوپہر سے اب شام ہو چکی تھی  ننھا کوا اب تک آزاد نہیں ہوا تھا  والدین اپنے بچے کی وجہ سے قریبی چھت کی منڈیر پر بیٹھے ہوئے تھے  ننھے کوے کو آزاد کرانے کے لئے وہ ہر ممکن کوشش کر چکے تھے،مگر اب تک کامیاب نہیں ہوئے تھے  وہ تھوڑی،تھوڑی دیر کے بعد ننھے کوے کے پاس آتے،اس کی ہمت بڑھاتے اور دوبارہ چھت کی منڈیر پر چلے جاتے  سورج غروب ہوتے ہی تاریکی چھا گئی تھی  یہ دیکھ کر ننھے کوے کا دل ڈوبنے لگا  اس نے گھبرا کر کائیں کائیں کرنا شروع کر دی  جواباً ماں باپ نے بھی کائیں کائیں کرکے تسلی دی اور فوراً ہی اُڑتے ہوئے اس کے پاس آئے  کیا ہوا  باپ نے پوچھا  ڈر لگ رہا ہے  ڈرو مت،ہم تمہیں چھوڑ کر نہیں جائیں گے  ہم تمہارے ساتھ ہی ہیں  باپ نے اسے دلاسا دیا  مجھے سردی بھی لگ رہی ہے  کاش میں آپ کی بات مان لیتا تو اس حالت میں نہ ہوتا  ننھے کوے نے بے بسی سے کہا  ماں نے اس کی بات سنی تو فوراً ہی اس کے قریب آئی اور اپنے پر ننھے کوے کے اوپر پھیلا دیے  ماں کے پر کی آغوش میں ننھے کوے کو سکون محسوس ہوا اور اسے فوراً ہی نیند آ گئی  ننھے کوے کی آنکھ اچانک ہی کھل گئی تھی  گہری تاریکی میں اُسے پانی کی بوندیں گرنے کی آواز سنائی دی  یقینا بارش ہو رہی ہے  ننھے کوے نے کپکپاتے ہوئے سوچا،مگر میں اب تک گیلا کیوں نہیں ہوا  جلد ہی اسے اس کی وجہ سمجھ آ گئی  اس کی ماں نے اسے پروں میں چھپا لیا تھا تاکہ وہ بارش سے محفوظ رہ سکے  اس کی ماں بھی خاصی بھیگ چکی تھی  اپنی ماں کی قربانی پر بے اختیار اس کی آنکھوں سے آنسو نکل آئے  ممی  بابا کہاں ہیں  اس نے گھبرا کر پوچھا  ننھے  تیز بارش ہو رہی تھی،وہ اچھے خاصے بھیگ گئے تھے  مجھے ڈر ہوا کہ کہیں انھیں سردی نہ لگ جائے  اسی لئے برسات سے محفوظ رہنے کے لئے انھوں نے نیم کی شاخوں میں پناہ لی ہے  اسی وقت قریبی درخت پر موجود کوے نے کائیں کائیں کے ذریعے اپنی موجودگی کا احساس دلایا  اس کی آواز سنتے ہی ننھے کوے کا دل خوشی سے بھر گیا  صبح ہو چکی تھی  کوا اس کے لئے باجرا اور روٹی کا ٹکڑا لے آیا تھا  صبح ہوتے ہی دیگر کوے بھی ان کے پاس آ گئے تھے  وہ بھی اپنے ساتھ کھانے پینے کی چیزیں لائے تھے  تھوڑی دیر بعد ہی پتنگ اُڑانے والا لڑکا کسی کام سے چھت پر آیا تو اس کی نظر تاروں میں پھنسے ہوئے ننھے کوے پر پڑی تو وہ جلدی سے نیچے اُترا اور بانس لے آیا  بانس کے کونے میں ایک مضبوط کیل لگی ہوئی تھی،اس کیل نے دھاگے کو اپنے گرد لپیٹ لیا اور ننھے کوے کو آہستہ سے نیچے اُتار لیا  ننھا کوا جب نیچے آیا تو لڑکے نے اس کے پنجے میں اُلجھا ہوا دھاگا بھی کھول دیا  ننھے کوے کو اُڑنے میں تکلیف ہو رہی تھی،مگر اب اسے اس بات کا اندازہ ہو چکا تھا کہ ہر مشکل کے بعد آسانی ہے  وہ اُڑتا ہوا اپنی ماں کے پاس پہنچا،تینوں کائیں کائیں کرتے ہوئے لڑکے کا شکریہ ادا کرنے لگے  اب ننھا کوا بخوبی سمجھ گیا تھا کہ بڑوں کی بات ماننے میں ہی کامیابی ہے  
عائشہ اطہر  دانی تھکے ہوئے قدموں سے گھر میں داخل ہوا اور بستے کو زور سے بستر پر پٹخا  امی نے حیرانی سے اسے دیکھا،مگر وہ سلام کیے بغیر کمرے میں گھس گیا  امی اس کے پیچھے پیچھے کمرے میں داخل ہوئیں اور پوچھا کیا ہوا  دانش نے بتایا عمران نے پوری جماعت کو اپنے گھر دعوت پر بلایا ہے،مجھے نہیں بلایا  تمہیں کیوں نہیں بلایا  امی نے پوچھا  مجھے نہیں پتا  کیا دوست بنانے کے لئے امیر ہونا ضروری ہے  دانی نے سوال کیا  بالکل بھی نہیں  تو پھر عمران مجھ سے دوستی کیوں نہیں کرتا  نہ کرے،جعفر اور عمر بھی تو تمہارے دوست ہیں  وہ تو پروا نہیں کرتے کہ تم امیر ہو یا غریب  امی نے کہا  جاری ہے  مگر کلاس کے دوسرے بچے تو کرتے ہیں اور وہ بچے جعفر اور عمر کو اہمیت دیتے ہیں،مگر مجھے نہیں دیتے  دانی کے لہجے میں مایوسی تھی  ایسے لوگوں سے جو دولت اور شان اور شوکت کو ترجیح دیتے ہیں ان سے نا ملنا ہی اچھا ہے  وہ لوگ جو انسان کو اس کی خوبیوں کی وجہ سے پسند کریں،سب سے بہترین دوست بنتے ہیں  تمہاری کلاس میں بھی ایسے بچے ہوں گے  امی نے پوچھا  کچھ دیر رک کر امی نے پھر کہا تم ایک اچھے انسان ہو اور یہ سب سے بڑی بات ہے  ایک دن سب کی سمجھ میں آ جائے گا کہ انسانیت سے بڑھ کر کوئی چیز نہیں ہوتی  امی کا لہجہ پُریقین تھا  دانی اوسط درجے کی ذہنی صلاحیت رکھتا تھا  پرنسپل صاحب نے صبح بچوں سے خطاب کرتے ہوئے کہا ششماہی امتحانات شروع ہونے میں ایک مہینہ رہ گیا ہے  آپ کو امتحان کا سلیبس دیا جا رہا ہے  ہم چاہتے ہیں کہ آپ دل لگا کر تیاری کریں  اویس آج پھر غیر حاضر تھا  دانی سوچ میں پڑ گیا  آخر وہ تین دن سے اسکول کیوں نہیں آ رہا  اسکول سے واپسی پر وہ اویس کے گھر کی طرف مڑ گیا  اویس کو یرقان ہو گیا تھا اور ڈاکٹر نے مکمل پرہیز اور دو ہفتے تک آرام کے لئے کہا تھا  اویس بہت پریشان تھا اور اسکول جانے کے لئے بے چین تھا  میں کیا کروں دانی  میں تو امتحان میں فیل ہو جاؤں گا  دانی سوچ میں پڑ گیا ایک ترکیب ہو سکتی ہے  وہ کیا  میں تمہیں روزانہ کا کام واٹس ایپ کر دوں گا اور ساتھ ہی ہوم ورک بھی  رات کو آٹھ سے نو بجے تک فون پر تمہیں سمجھا بھی دوں گا  باقی تم گھر پر دیکھ لینا  اویس کی خوشی سے باچھیں کھل گئیں بہت شکریہ میرے دوست  مجھے پتا ہی نہیں تھا کہ تم اتنے اچھے انسان ہو  یہ طریقہ اچھا ہے  میں اس پر عمل کروں گا  یوں دانی اور اویس کی مشترکہ تیاری شروع ہوئی  اس عمل کا ایک فائدہ یہ ہوا کہ دانی کو بھی ریاضی سمجھ میں آنے لگی  امتحان ختم ہوئے تو نتیجہ غیر متوقع طور پر دانی کا بہتر رہا  مجموعی طور پر گریڈ لینا خود اس کے اپنے لئے بھی باعث اطمینان تھا  اب وہ اپنا رزلٹ کارڈ سکون سے امی اور ابو کو دکھا سکتا تھا  جعفر اول آیا تھا  جب کہ عمر چوتھی پوزیشن پر تھا  حیران کن طور پر اویس کی دوسری پوزیشن آئی تھی  یہ ایک خلافِ توقع نتیجہ تھا  پیر کے دن سے نئے سمسٹر کا آغاز ہو گیا  تمام بچے اسمبلی گراؤنڈ میں جمع تھے اور پرنسپل صاحب کا خطاب سن رہے تھے ہمارے ایک اچھے طالب علم اویس حیدر امتحان سے قبل یرقان میں مبتلا ہو گئے تھے اور ڈاکٹر نے انھیں مکمل آرام کا مشورہ دیا تھا  تشویش کی بات یہ تھی کہ دو ہفتے بعد جب یہ بچہ اویس آئے گا تو امتحان کیسے دے پائے گا  مگر وہ امتحان میں بیٹھا اور دوئم آیا  جب ہم نے اس کو مبارک باد دی تو اویس نے اپنی کامیابی کا سہرا اپنے ساتھی کے سر باندھا  بیماری کے دوران اویس کے تمام دوست اپنی تیاری میں مشغول تھے  صرف ایک بچہ روز اس کو تمام کام بھی دیتا تھا اور رات میں اس کو پڑھاتا بھی تھا  پھر اویس کی اپنی محنت بھی تھی،مگر اہم بات یہ ہے کہ دانش ظفر نے یہ سب کام بغیر کسی لالچ کے انسانی ہمدردی میں کیا  یہ سب سے بڑی خوبی ہوتی ہے  ہمدردی کے لئے انسانیت کی ضرورت ہوتی ہے اور دانش ظفر نے ثابت کیا ہے کہ وہ سب سے بہتر انسان ہیں  اسکول ان کو اس بے غرض خدمت پر اعزازی شیلڈ پیش کرتا ہے  میں دانش ظفر سے درخواست کروں گا کہ وہ آئیں اور شیلڈ وصول کریں  اسمبلی گراؤنڈ تالیوں سے گونج اُٹھا  سب بچے دانی کی طرف دیکھ رہے تھے  دانی نے اویس کی طرف دیکھا  وہ مسکرا رہا تھا  
ساجد کمبوہ  ندیم اور نعیم دونوں بھائی تھے دونوں ایک ہی کلاس میں پڑھتے تھے  ایک جیسا لباس ایک جیسے بیگ اور ایک طرح کے جوتے پہنتے تھے  پڑھائی میں بھی تقریباً ایک جیسے تھے فرق تھا تو بول چال،لب و لہجے کا سب لڑکے محسوس کرتے کہ ندیم دھیمے لہجے،سلجھے انداز اور دھیمی سی مسکراہٹ چہرے پر سجائے رکھتا  جبکہ نعیم اکھڑے طریقے سے بولتا  آنکھیں سرخ اور منہ سے جھاگ نکلتی محسوس ہوتی  والدین بھی اس کی عادت سے پریشان تھے،محسوس ہوتا کہ کسی سے لڑ رہا ہے  اکثر اس کی بات سچ ہوتی مگر طرز بیان برا لگتا تھا  ٹیچر صاحبان بھی اس کی اس عادت سے نالاں تھے مگر اس کی فطرت بن چکی تھی اور فطرت بدلتی نہیں ایک بار شیخوپورہ جا رہے تھے کہ گاڑی میں منجن دانت صاف کرنے والا پاؤڈر بیچنے والا آ گیا  جاری ہے  اس نے اپنے منجن کی تعریفیں شروع کر دیں سب مسافر سنتے رہے مگر یہ باز نہ رہ سکا اور کہنے لگا پہلے اپنے میلے کچیلے دانت دیکھو انہیں صاف کرو پھر کسی کو بیچنا  وہ بیچارہ کہنے لگا باؤ جی  روزی کمانے دو آپ کی مہربانی ہو گی  مگر یہ کب باز آنے والا تھا  بولا پہلے تولو پھر بولو تمہارے دانت پیلے ہیں اور تم منجن کی تعریفیں کر رہے ہو تمہیں پہلے خود  سبھی اس کی طرف دیکھنے لگے بات تو ٹھیک تھی مگر طرز بیان اچھا نہ تھا  وہ بیچارا اگلے سٹاپ پر اُتر گیا  اکثر مسافر ہنسنے لگے یہی بات آرام سے بھی کی جا سکتی تھی شاید وہ عمل کر لیتا  ایک دن کلاس میں دھیمے انداز میں طرز گفتگو موضوع بحث تھا  ایک سٹوڈنٹ نے ٹیچر کی توجہ نعیم کی طرف دلائی ٹیچر نے اسے سمجھانے کے لئے ایک واقعہ سنایا کہ بات کرتے الفاظ کا چناؤ اور شریں لہجہ کتنا ضروری ہے  کسی بادشاہ نے دوسرے بادشاہ کے ملک پر حملہ کر دیا  بادشاہ نے حکم دیا ہم جنگ پر جا رہے ہیں فوراً دست شناس کو بلایا جائے کہ ایسی کون سی تدبیر ہو گی کہ ہم فاتح رہیں  جب شاہی دست شناس کو بادشاہ کا حکم سنایا گیا تو اس نے بتایا کہ وہ کافی دنوں سے بیمار ہے  بادشاہ کے دربار میں حاضر نہیں ہو سکتا مگر بادشاہ کا حکم بھی ٹالا نہیں جا سکتا تھا  اس نے ایک ہونہار شاگرد کو یہ کہہ کر بادشاہ کی طرف روانہ کیا کہ یہ میری طرح کا دست شناس ہے میری اور اس کی باتوں میں کچھ فرق نہ ہو گا  جب شاگرد بادشاہ کے دربار میں حاضر ہوا تو بادشاہ نے اس کے آنے کی وجہ پوچھی جب اسے بتایا گیا کہ شاہی دست شناس بیمار ہے اور اس نے اپنے شاگرد کو بھیجا ہے بادشاہ نے کہا فوراً میرا ہاتھ دیکھو اور بتاؤ کہ جنگ کا کیا ہو گا  شاگرد نے بادشاہ کا ہاتھ دیکھا اور بتانا شروع کر دیا  آپ کو اور آپ کی فوج کو بری طرح شکست ہو گی  ان میں کچھ لوگ آپ کا ساتھ چھوڑ جائیں گے اور جنگ میں آپ پکڑے جائیں گے آپ کو میدان جنگ میں گھسیٹا جائے گا  بادشاہ کا غصے سے بُرا حال ہو گیا  اس نے حکم دیا کہ اس کی آخری خواہش پوری کرکے سولی پر لٹکا دو  سپاہی نے اس کی آخری خواہش پوچھی  اس نے کہا میری خواہش میرے استاد محترم سے ملاقات کروائی جائے  شاہی ہرکارے دوڑے گئے اور دست شناس کو سارا ماجرا کہہ سنایا  استاد دست شناس کسی نہ کسی طرح شاہی دربار میں پہنچا اور بادشاہ سے ملاقات کی  بادشاہ نے کہا کس نالائق کو ہمارے پاس بھیجا تھا  دست شناس نے کہا اسے چھوڑدیجیے  میں آپ کا ہاتھ دیکھتا ہوں اور ہاتھ دیکھ کر کہنے لگا آپ بہت جوانمردی اور بہادری سے لڑیں گے آپ کی فوج سے ڈرپوک اور بزدل لوگ بھاگ جائیں گے اور کچھ نمک حرام اور غدار آپ کا ساتھ چھوڑ جائیں گے  بزدل دشمن کو آپ کا سامنا کرنے کی جرأت نہ ہو گی وہ آپ کے پیچھے سے وار کرے گا جس میں آپ کی جان جانے کا بھی خطرہ ہے  آپ بہادری اور جوانمردی سے دشمن کا مقابلہ کریں گے  آخری دم تک مقابلہ کریں گے اور رہتی دنیا تک آپ کا نام بہادر لوگوں میں سے ہو گا اور مرنے کے بعد تو کسی کے ساتھ بھی کچھ ہو سکتا ہے اس لئے وہ بزدل دشمن اپنے انتقام کی خاطر آپ کی لاش کو گھوڑوں کے پیچھے باندھ کر آپ کی لاش کی بے حرمتی کریں گے  بادشاہ پامسٹ کے تعریفانہ جملوں سے بہت خوش ہوا  شاہی دست شناس کو مالا مال کرنے کا حکم دیا  شاہی دست شناس نے کہا بادشاہ سلامت مجھے انعام نہیں چاہیے میرے نالائق شاگرد کو رہا کر دیں  یہ میرے لئے بہت بڑا انعام ہو گا  بادشاہ نے حکم دیا  انعام کے ساتھ اس کے شاگرد کو بھی رہا کر دیا جائے  شاہی پامسٹ اور اس کا شاگرد جب دربار سے باہر نکلنے لگے تو شاگرد نے کہا استاد جی  جو باتیں میں نے بتائیں وہی باتیں آپ نے بتائیں مجھے سزا اور آپ کو انعام کیوں  شاہی دست شناس نے جواب دیا باتیں تو ہم دونوں کی ایک طرح کی تھیں لیکن دونوں کا طرز گفتگو الگ الگ تھا  میرے ہر جملے سے بادشاہ خوش ہوتا گیا اور تمہارے ہر جملے سے بادشاہ کو غصہ آتا گیا  اس لئے سیانے کہتے ہیں میٹھے بول میں جادو ہے  بات ندیم اور نعیم کی ایک جیسی بھی ہو مگر طرز تخاطب میں زمین و آسمان کا فرق ہے  ندیم کا لہجہ دھیما اور سلجھا ہوا اور نعیم کا انداز غصیلا ہوتا ہے  اب نعیم شرمندہ ہو رہا تھا ٹیچر کی بات ٹھیک تھی  اس نے دل میں ارادہ کر لیا کہ وہ بھی اپنی گفتگو میں نرمی اور لہجہ درست رکھے گا  پیارے ساتھیو  اسی لئے کہتے ہیں کہ میٹھے بول میں جادو ہے  
انیلا طاہر،کراچی  نبیل ایک ذہین اور قابل طالب علم تھا  وہ پڑھائی کے ساتھ ساتھ غیر نصابی سرگرمیوں میں بھی حصہ لیتا تھا  چودہ اگست کی آمد آمد تھی  سب محلے والے چودہ اگست کی تیاریوں میں مصروف تھے  باجے،بیجز،جھنڈیاں اور جھنڈوں کی خریداری ہو رہی تھی  وہ اکثر سوچتا کہ اس طرح جشنِ آزادی منا کر کیا ہم اپنا فرض ادا کر لیتے ہیں،کیا پاکستان کو ہم سے یہی سب چاہیے  کوئی عملی کام نہیں،کوئی اصلاحی کام نہیں،بلکہ باجے بجا بجا کر لوگوں کا سکون بھی غارت کرتے ہیں  اس نے اپنے دوستوں کے گروپ سے مل کر عہد کیا کہ اس جشنِ آزادی پر وہ پاکستان کے لئے کوئی عملی کام کریں گے اور آزادی والے دن کو سادگی سے منائیں گے  شکرانے کے نفل ادا کریں گے کہ پروردگار نے ہمیں آزاد وطن عطا کیا  جاری ہے  وہ عملی کام یہ طے پایا کہ اپنے گلی محلے کو صاف رکھیں گے  کچرا نہیں پھیلائیں گے  نہ خود پھیلائیں گے،نہ پھیلانے دیں گے  سب بچوں نے اپنے گھر والوں پر زور دیا یہ سب کرنے کے لئے  جو چند ایک گھر ایسے تھے،جو عمل نہیں کرنا چاہتے تھے،وہ بھی سب کی دیکھا دیکھی مجبور ہو گئے  میونسپل کمیٹی والوں سے کہہ کر ایک بڑا کچرا دان رکھوایا گیا  گلی کے شروع اور اختتام پر ہر دن دو بچے ڈیوٹی دیتے  اگر کوئی باہر کچرا پھینکتے نظر آتا تو اسے جرمانہ دینے کو کہا جاتا  وہ جرمانے کے ڈر سے معافی مانگ کر آئندہ پھینکنے سے باز آ جاتا  یوں 14 اگست کے روز تک ان کی گلی صاف ستھری الگ بہار دکھا رہی تھی  نبیل اور اس کے ساتھیوں نے ناممکن کو ممکن کر دکھایا تھا  یوں جشنِ آزادی منانے کا صحیح حق ادا ہوا  اس ملک کو ہمارے ایسے ہی کاموں کی ضرورت ہے  
آج میاں خرگوش کی خوشی کا کوئی ٹھکانا نہیں تھا  آج اس کا برتھ ڈے جو تھا  صبح سے ہی جنگل بھر میں گھوم گھوم کر وہ سب کو شام کو اپنی برتھ ڈے پارٹی میں آنے کے لئے انوائٹ کر رہا تھا  اس نے سب کو بتا دیا تھا کہ شام کو خوب ڈانس ہو گا اور گیم کھیلے جائیں گے  اس کے بعد کھانا کھا کر کیک کاٹا جائے گا  سب کو انوائٹ کرنے کے بعد جب خرگوش اپنے گھر پہنچا تو بھولو ریچھ کو نہ پا کر پریشان ہو گیا  بھولو ریچھ اس کا سب سے اچھا دوست تھا  اس کے بنا تو وہ کچھ کر ہی نہیں سکتا تھا  بھولو جنگل کی اکلوتی بیکری شاپ پر اس کے لئے کیک آرڈر کرنے گیا تھا لیکن ابھی تک لوٹا نہیں تھا  خرگوش بے چینی سے ادھر ادھر ٹہل رہا تھا تبھی بھولو کو سامنے دیکھ کر خوشی سے چہک اُٹھا اور بولا کتنی دیر لگا دی دوست  ہو گیا کیک آرڈر  بھولو نے اُداس ہو کر کہا نہیں،وہ بیکری شاپ والا بندر کچھ سامان لینے پاس ہی کے جنگل گیا ہے  جاری ہے  وہ تو کل تک آئے گا  یہ سن کر خرگوش پریشان ہو گیا اور بولا اب ہم کیک کا انتظام کیسے کریں گے  بنا کیک کے بھی کوئی برتھ ڈے ہوتا ہے  بھولو نے اسے سمجھاتے ہوئے کہا ضروری نہیں کہ برتھ ڈے پر کیک ہی کاٹا جائے  یہ تو سب مغربی کلچر کا اثر ہے  یہ سن کر خرگوش بولا میں تو تمہاری بات مان بھی لوں مگر میرے بہت سے دوست تو اسی لئے آئیں گے کیونکہ میں کیک کاٹوں گا  بھولو نے کچھ سوچتے ہوئے کہا تم پریشان مت ہو  میں کوئی راستہ نکالتا ہوں  تبھی بھولو نے چٹکی بجاتے ہوئے کہا ہمیں کیک تیار کروانے کے لئے کہیں بھٹکنے کی ضرورت نہیں ہے،تمہارے پڑوس میں جو موٹی بلی رہتی ہے،وہ بہت شاندار کیک بناتی ہے  میں نے کھایا ہے اس کے ہاتھ کا کیک  اس کے کیک کے سامنے تو جمپی بندر کی بیکری کا کیک بھی فیل ہے  یہ سن کر خرگوش بولا نا بابا نا  اس سے کیک بنوا لوں گا تو اسے پارٹی میں بھی بلانا پڑے گا  اسے پارٹی میں بلاؤں گا تو میرا دوست چلبلا چوہا پارٹی میں نہیں آئے گا  اسے تو بلی سے بہت ڈر لگتا ہے  پارٹی کے دھوم دھڑاکے میں کہیں موٹی بلی نے جھپٹ کر اسے کھا لیا تو کیا ہو گا  یہ سن کر بھولو ریچھ نے کہا مجھ پر بھروسہ رکھو دوست  کھانا تو دور کی بات ہیں  موٹی بلی تمہارے چلبلے دوست کو ہاتھ بھی نہیں لگائے گی  خرگوش مسکراتے ہوئے بولا ہاں،تم پر تو پورا بھروسہ ہے دوست  اب خرگوش اور بھولو موٹی بلی کے پاس گئے تھے اور اسے پارٹی کے لئے انوائٹ کرتے ہوئے کہا کہ کیک کا انتظام بھی اسے ہی کرنا ہے  یہ سن کر موٹی بلی بہت خوش ہوئی  اُس نے پورا دن لگا کر بہت ہی مزیدار کیک بنایا  شام کو سب سے پہلے کیک لے کر وہاں پہنچی  دھیرے دھیرے خرگوش کے سارے دوست آنے لگے  چلبلا چوہا جیسے ہی گھر میں گھسا،موٹی بلی کو دیکھ کر اُلٹے پاؤں لوٹنے لگا  لیکن بھولو نے اسے روک لیا اور کہا میں گارنٹی دیتا ہوں دوست،تمہیں کچھ نہیں ہو گا  تم پارٹی انجوائے کرو  تھوڑی ہی دیر میں سب ڈانس کرنے لگے  موٹی بلی کی نظر چلبلے چوہے پر تھی لیکن خرگوش کے کچھ دوست اور بھولو اس طرح ناچ رہے تھے کہ بلی چوہے کے پاس پہنچ ہی نہیں پا رہی تھی  اب بلی ڈانس کرتے کرتے تھک گئی اور اسے بہت تیز بھوک لگی  وہ بھی کچن کے پاس پہنچ کر کچھ کھانا چاہتی تھی تبھی بھولو ریچھ اس کے پاس آیا اور بولا آؤ تمہیں ایک مزے کی چیز کھلاتا ہوں  موٹی بلی نے سوچا سب لوگ جو چیزیں کھا رہے ہیں،وہ تو ویسے بھی مجھے بالکل پسند نہیں،بس چلبلے چوہے کو دیکھ کر منہ میں پانی آ رہا ہے  بھولو موٹی بلی کو اپنے ساتھ لے گیا اور اسے کچن کے پچھلے حصہ میں رکھی گرما گرم دودھ جلیبیاں کھلائیں  موٹی بلی نے دودھ جلیبی پہلی بار کھائی تھی  وہ گپا گپ دودھ پی کر ڈھیر ساری جلیبیاں کھا گئی  بھولو اسے عجیب نظروں سے دیکھ رہا تھا  اس طرح تو وہ شہد پر بھی نہیں ٹوٹ پڑتا تھا جیسے موٹی بلی دودھ جلیبی پر ٹوٹ پڑی تھی  کچھ ہی دیر میں اس نے دودھ جلیبی سے بھرا سارا پتیلا خالی کر دیا  اب تو اس سے ہلا بھی نہیں جا رہا تھا  وہ باہر آ کر صوفہ پر دھپ سے بیٹھ گئی اور سب کو ناچتے ہوئے دیکھنے لگی  بھولو نے چلبلے چوہے سے کہا چلبلے  اب تم بلی کے پاس جا کر ناچو گے تو بھی وہ تمہیں ہاتھ نہیں لگائے گی  چلبلا چوہا ڈرتے ڈرتے بلی کے پاس جا کر ناچنے لگا  لیکن یہ کیا بلی تو اُسے اتنا قریب دیکھ کر بھی بیٹھی ہی رہی  وہ جلیبیوں سے بھرے پیٹ کی وجہ ایک دم سست بیٹھی تھی  تھوڑی دیر میں سب نے کھانا کھایا  موٹی بلی نے ڈکار لیتے ہوئے کہا مجھے بھوک نہیں ہے  یہ سن کر بھولو مسکرانے لگا  تھوڑی دیر بعد کیک کاٹا گیا  کیک سچ مچ بہت اچھا تھا  سب نے اس کیک کی بہت تعریف کی  چلبلے چوہے نے بھی جم کر کیک کھایا  موٹی بلی تو اپنا بنایا ہوا کیک بھی نہیں کھا سکی کیونکہ اس کا پیٹ تو کچھ زیادہ ہی بھرا ہوا تھا  پارٹی بہت شاندار رہی  تھوڑی دیر میں سب جانور اپنے گھروں کی اور لوٹ گئے  اب خرگوش نے چین کی سانس لی  خرگوش نے اپنے پیارے دوست بھولو کو شکریہ کہا  بھولو نے مسکراتے ہوئے کہا یہ سب دودھ جلیبی کی وجہ سے ہی ممکن ہو پایا  یہ سن کر خرگوش کھلکھلا کر ہنس دیا  
بیل کو کھونٹے پر بندھا ہوا دیکھ کر طوطا طنز سے ہنسا بھائی تمہارے تو کیا ٹھاٹھ ہیں  دن بھر ہل کھینچنا پڑتا ہے  کسان کے ڈنڈے بھی کھانے پڑتے ہیں،تب جا کر تمہیں چارہ ملتا ہے  دن کی چلچلاتی دھوپ بھی تمہیں اپنی پیٹھ پر جھیلنی پڑتی ہے  بیل چارہ کھاتے کھاتے رُکا اور بولا تمہاری طرح دن بھر چار دانوں کے لئے میلوں میل مارا ماری تو نہیں کرنی پڑتی  گھر لوٹنے پر اتنا تو طے رہتا ہے کہ پیٹ بھرنے کے لئے پورا چارہ مل جائے گا  اور پھر جو چارہ کھلائے گا،وہ کام تو لے گا ہی  بنا محنت کے بنا کام کئے کھانا بھی تو ٹھیک بات نہیں ہے  تم کوئی کام نہیں کرتے  چپکے سے کسی کے مکئی کے کھیت میں گھس جاتے ہو  کسی کے باغ میں چوری چھپے جا کر پھل کترنے لگتے ہو  اس طرح کھانے کا اپنا ہی مزہ ہے  جاری ہے  طرح طرح کے اچھے پھل کھانے کو مل جاتے ہیں  اچھے پھل ڈھونڈنے کے لئے بھی تو محنت کرنی پڑتی ہے  ہمیں جو آزادی ملی ہوئی ہے،اس کا تو مزہ ہی کچھ الگ ہے  ہم اپنی مرضی کے مالک ہیں  تم اپنی مرضی سے کہیں بھی نہیں جا سکتے  اپنی مرضی کا کھا بھی نہیں سکتے  تمہارے مالک جو چنے کی اچھی دال کھاتے ہیں،ہم اُن کے آنگن میں جا کر کچھ دانے اس میں سے کھا لیتے ہیں  تمہارے آنگن کے آم کے پیڑ پر ہر سال مزیدار آم لگتے ہیں  تم نے کبھی چکھے بھی نہیں ہوں گے  ہمیں دیکھو  پکے ہوئے آموں کا مزہ ہم سب سے پہلے اُٹھاتے ہیں  تمہارے مالک کسان سے بھی پہلے طوطے نے آنکھیں مٹکا کر کہا  بیل کہاں چپ رہنے والا تھا  وہ اپنے تھوتھن کو ہلا کر بولا میرا مالک کسان میری حفاظت کرتا ہے،ٹھنڈ اور بارش میں مجھے الگ کوٹھری میں باندھ دیتا ہے  تمہیں تو باہر کھلے درختوں پر ٹھنڈ،بارش اور اولوں کی مار جھیلنی پڑتی ہے  ارے بھائی  ہم بھی کسی مکان کے کونے میں جا کر دبک جاتے ہیں  ہمارا بھی وقت کٹ جاتا ہے  اچھا بُرا وقت تو سبھی کے ساتھ ہوتا ہے  اب ہماری زندگی کو بھی دیکھو آزادی کے فائدے تو ہیں لیکن کبھی ہمیں شکاری مار گراتے ہیں،کبھی کوئی چڑی مار پکڑ کر پنجرے میں بند کر لیتے ہیں  آسمان میں اُڑتے ہوئے بھی باز عقاب جھپٹا مار کر ہم پر حملہ کر دیتے ہیں  آزادی ملی ہے تو اس کی کچھ قیمت تو چکانی ہی پڑے گی  مزہ اور آزادی کوئی مفت میں تھوڑے ہی ملتے ہیں  طوطے نے اپنی بات کو پورا کرتے ہوئے کہا ویسے کھلی ہوا میں سانس لینے کا مزہ ہی کچھ اور ہے  تم صحیح کہتے ہو بیل نے سر ہلا کر کہا مگر میری زندگی صرف میرے لئے نہیں ہے  میں جس فصل کو اُگانے میں مدد کرتا ہوں،اس سے پورے خاندان کی پرورش ہوتی ہے  میرا مالک مجھے چارہ کھلانے کے بعد ہی کھانا کھاتا ہے  وہ صبح اُٹھ کر مجھے پہلے چارہ کھلاتا ہے،تب خود کچھ کھاتا ہے  میری زندگی تمہاری طرح آزاد بھلے ہی نہ ہو،مگر ایک دم بے معنی بھی نہیں ہے  طوطے کو بیل کی بات صحیح لگی  وہ بولا، ہم دونوں ہی اپنی اپنی جگہ درست ہیں  قدرت نے ہماری زندگی کو جیسا بنایا ہے،ہمیں ویسے ہی جینا ہے  اچھا چلتا ہوں یہ کہہ کر طوطا پھُر سے اُڑ گیا  بیل دیر تک سر اُٹھائے دیکھتا رہ گیا  
پانچ سال کی زویا بڑی ہی چلبلی،نٹ کھٹ اور پیاری ہے  کھلونوں میں اسے ٹیڈی بیئر بہت پسند ہے،کھانے میں ممی کے ہاتھ کا حلوہ اور موسم میں بارش  رم جھم بارش دیکھ کر وہ خوشی سے جھوم جاتی ہے  اس کا دل کرتا ہے کہ وہ گھنٹوں بارش ہوتے دیکھے  ویسے دل تو بارش میں نہانے کا بھی کرتا ہے پر ممی اس کے دل کی ہونے نہیں دیتیں  آج بھی بارش ہو رہی تھی  زویا برامدے میں آئی اور ہاتھ بڑھا کر بارش کی بوندوں کو مٹھی میں لینے کی کوشش کر ہی رہی تھی کہ ممی تیز لہجہ میں بولیں،زویا،جلدی سے اندر آؤ  بھیگ گئی تو بیمار پڑ جاؤ گی  ممی کی آواز سنتے ہی زویا منہ پھلا کر برامدے میں رکھی کرسی پر بیٹھ گئی،پر اس کا منہ زیادہ دیر پھولا نہیں رہ پایا  پڑوس والی آنٹی نے اپنے گھر میں مرغیاں پالی ہیں  جاری ہے  ان کے لان میں لگی باڑ کو پار کرتے ہوئے دو چوزے پھُدکتے ہوئے اس کے لان میں آ گئے  برسات کی بوندوں سے ان کے پنکھ بھی چپک گئے تھے  پیڑ کے نیچے انہیں دبکے دیکھ زویا کی آنکھوں میں چمک آئی اور وہ بھاگ کر پاپا کے پاس آئی  پاپا بڑے دھیان سے اخبار پڑھ رہے تھے  زویا ان کا ہاتھ پکڑ کر بولی،پاپا  پاپا  جلدی باہر آئیں  آنٹی کے گھر سے مرغی کے دو چوزے لان میں آ گئے ہیں  کوئی بات نہیں زویا،وہ جیسے آئے ہیں چلے جائیں گے  ارے وہ بھیگ رہے ہیں  ان کو ڈانٹ لگاؤ اور بولو بارش میں مت بھیگو  پاپا شاید کوئی ضروری خبر پڑھ رہے تھے اس لئے بنا نظر اُٹھاتے ہوئے بولے  زویا برامدے میں واپس آئی اور چلا کر ان چوزوں سے بولی، بارش میں مت بھیگو،بارش میں مت بھیگو  چوزوں نے اپنے پنکھ پھیلائے پر انہوں نے زویا کا کہنا نہیں مانا  او فوہ،یہ تو سنتے ہی نہیں زویا نے پریشان ہو کر کہا اور پھر بھاگی بھاگی اپنے پاپا کے پاس آئی اور بولی، وہ تو کہنا مان ہی نہیں رہے ہیں  پاپا اس بار بھی اخبار میں نظریں گڑائے ہوئے بولے، اچھا  ممی کو بتاؤ  وہ ان کی بات ضرور سنیں گے  زویا ممی کے کمرے میں گئی،اس سے پہلے وہ کچھ کہتی پہلے ہی ممی نے منہ پر انگلی رکھ کر چپ رہنے کا اشارہ کیا تو وہ دھیرے سے بولی، آنٹی کے گھر سے دو مرغی کے چوزے آئے ہیں  بارش میں بھیگ رہے ہیں  بھیگنے دو  ممی نے آہستہ سے کہا  ارے،وہ بیمار ہو جائیں گے  زویا بھی آہستہ آواز میں بولی  اچھا رُکو  میں ابھی منے بھیا کو سُلا کر آتی ہوں،پھر انہیں کہوں گی مت بھیگو  اب تم جاؤ یہاں سے،نہیں تو مُنا بھیا اُٹھ جائے گا  کنمناتے منے کو تھپکی دیتے ہوئے ممی بولیں تو زویا چپ چاپ برامدے میں آ گئی  بھیگتے چوزوں کو دیکھ وہ بولی، اُف،پتہ نہیں کب ممی آئیں گی  مجھے ہی کچھ کرنا ہو گا  زویا نے اپنا دماغ لگایا اور پھر وہ اپنے لان میں گرے پیڑ کے پتے کو اُٹھا لائی  پیڑ کے بڑے پتے کو دیکھ کر پہلے تو چوزے گھبرا کر اِدھر اُدھر پھُدکے پھر سہمے ہوئے چھتری جیسے پتے کے نیچے آ گئے  اب وہ بھیگ نہیں رہے تھے اس لئے انہیں اچھا لگا اور زویا بھیگ رہی تھی اسے بھی بہت اچھا لگ رہا تھا  اخبار پڑھنے کے بعد پاپا کو زویا کا خیال آیا  انہوں نے زویا کو آواز لگائی  جواب نہ ملنے پر وہ برامدے میں آ گئے  اسے بھیگتے دیکھ وہ چھتری لے کر اس کے پاس آئے  اس سے پہلے وہ کچھ کہتے،زویا نے منہ بنا کر صفائی دی، بھیگ رہے تھے بیچارے  اور تم جو مزے سے بھیگ رہی ہو اس کا کیا  میں بیمار پڑی تو ممی دوا دے دیں گی  یہ بیمار ہوئے تو ان کی ممی دوا کہاں سے لائیں گی  ہاں،یہ بات تو ہے مگر مجھے بتاتی تو  خود کیوں بھیگنے چلی آئی  بتایا تو تھا  آپ پیپر پڑھ رہے تھے  ممی منے بھیا کو سلا رہی تھیں  یہ بیچارے بھیگ رہے تھے  میں سب سمجھتا ہوں  بھیگنے کا دل تو تمہارا بھی کر رہا تھا،ہے ناں  پاپا مسکرائے تو وہ شرارتی ہنسی کے ساتھ بولی، ممی سے مت کہنا،پر دل تو کر رہا تھا میرا بھی تھوڑا تھوڑا  چلو اب اندر چلو پاپا نے کہا  مگر زویا بھیگتے چوزوں کو وہاں چھوڑ کر جانے کو راضی نہیں تھی  پاپا نے چوزوں کو ہتھیلی پر لینے کی کوشش کی کہ تبھی کک کک کی آواز سن کر وہ چونکے  دیکھا تو ایک مرغی تیزی سے ان کی طرف بڑھی  لو ان کی ممی آ گئی  اب اس سے پہلے تمہاری ممی بھی آ جائیں اندر چلو اور کپڑے بدلو  مرغی کو دیکھ چوزے پھُدکتے ہوئے مرغی کے پاس چلے گئے تو زویا نے خوشی سے تالی بجائی  کک کک پک پکا کک  کی تیز آواز کے ساتھ مرغی دونوں چوزوں کو پروں میں چھپاتی پڑوس کی باڑ کے پاس لے گئی  پاپا مرغی کیا کہہ رہی ہے  زویا نے پوچھا،اس سے پہلے پاپا کچھ کہتے،برامدے میں کھڑی ممی سر سے پیر تک بھیگی زویا کو دیکھ کر حیرانی سے بولیں، منع کیا تھا نہ باہر مت نکلنا  بارش میں مت بھیگنا  بیمار پڑ گئی تو،بالکل کہنا نہیں سنتی ہو  یہی بول رہی ہے وہ ان دونوں سے  مرغی اور چوزوں کی طرف اشارہ کرتے ہوئے پاپا مسکرا کر بولے تو زویا منہ پر ہاتھ رکھ کر ہنس دی  
احمد زئی  آج صبح ننھا خرگوش جب حسب معمول ندی کنارے اپنے دوستوں کے ساتھ اُچھل کود کر رہا تھا تو اچانک ایک خوفناک کتے نے ان پر حملہ کر دیا  تمام خرگوش اپنی جان بچا کر جدھر سینگ سمایا،بھاگ کھڑے ہوئے  ننھا خرگوش بھی اپنی چھوٹی چھوٹی پھرتیلی ٹانگوں کا فائدہ اُٹھاتے ہوئے چھلانگ مار کر ایک جانب دوڑ پڑا  بدقسمتی سے کتا تمام خرگوشوں کو چھوڑ کر ننھے خرگوش کے پیچھے لگ گیا  جان بچانے کی خاطر اس نے اپنی تمام توانائی صرف کر ڈالی اور بالآخر ایک گھنے برگد کے کھوکھلے تنے میں گھس کر اپنی جان بچانے میں کامیاب ہو گیا  سانسیں بحال ہونے کے بعد جب اردگرد کا جائزہ لیا تو خود کو ایک اجنبی جگہ میں دیکھ کر مزید پریشان ہو گیا  وہ بھاگتے بھاگتے گھر سے بہت دور نامعلوم جگہ پہنچ گیا تھا اور گھر کی سمت کا تعین کرنا ممکن نہیں تھا  جاری ہے  ابھی وہ پریشانی سے چاروں جانب دیکھ ہی رہا تھا کہ بوڑھے برگد سے ایک شفقت بھری آواز گونجی  پیارے خرگوش  گھبراؤ نہیں،دائیں جانب سنبھل کے درختوں کی قطار کے ساتھ چلتے چلے جاؤ،کچھ دور جا کر تمہیں ندی بہنے کی آوازیں آنے لگیں گی،بس ندی کے ساتھ ساتھ دوڑتے جانا،ایک فرلانگ کے فاصلے پر تم اس جگہ پہنچ جاؤ گے جہاں روز کھیلا کرتے ہو  ننھا خرگوش بوڑھے برگد کا شکریہ ادا کرکے بتائی گئی سمت کی طرف چل پڑا لیکن تھوڑی ہی دور چلا تھا کہ شرارتی جنگلی بلیاں اسے کھیلتی نظر آئیں  ننھے خرگوش کی ہم عمر ایک بلی بولی  بھولے خرگوش آؤ ہمارے ساتھ کھیلو،اُس نے انکار کرتے ہوئے اپنی پریشانی بیان کی،جس پر چھوٹی بلی بولی جس راستے پر تم جا رہے ہو وہ بہت خطرناک ہے،اس راہ پہ خوفناک کتوں سے بچنا ممکن نہیں  آؤ میں تمہیں ایک آسان اور قریبی راستہ بتاتی ہوں  بلی نے شرارت سے دوسری بلیوں کو دیکھتے ہوئے خرگوش سے کہا،اگر تم ان جھاڑیوں کے درمیان سے چلے جاؤ تو چند لمحوں میں ندی کنارے موجود اپنے گھر پہنچ جاؤ گے  بیچارا خرگوش،بلی کا شکریہ ادا کرتے ہوئے نئے راستے کی جانب چل پڑا لیکن اسے نہیں معلوم تھا کہ اس جانب سانپوں کی بستی تھی،دوسری طرف شرارتی بلی اور اس کے دوست اپنی شرارت پر بہت خوش تھے لیکن بھوری سمجھ دار بلی اس حرکت سے ناخوش تھی  وہ اپنی دوستوں کو سمجھاتے ہوئے کہنے لگی  دیکھو بے چارے خرگوش کو مصیبت میں دیکھ کر اس کی مدد کرنے کے بجائے تم نے اسے پُرخطر راستہ بتا کر اچھا نہیں کیا،عین ممکن ہے کہ وہ سانپوں کا شکار ہو جائے اور اس کی امی،ابو تمام عمر اسے ڈھونڈتے ہی رہیں  یاد رکھو  بھٹکے ہوئے کی مدد کرنا بہت بڑی نیکی ہے  یہ سن کر تمام شرارتی بلیوں کے سر شرم سے جھک گئے اور انہیں اپنی اس سنگین غلطی کا احساس ہوا  بھوری بلی کے مزید قائل کرنے پر بلیوں کی یہ ٹولی ننھے خرگوش کو ناگہانی مصیبت سے بچانے کے لئے چل پڑی  ذرا ہی دور انہیں ڈرا سہما خرگوش مل گیا  بھوری بلی نے اسے دلاسا دیا اور کہا،ہمیں معاف کرنا،یہ راستہ تمہاری منزل کی جانب نہیں جاتا  آؤ ہم تمہیں تمہارے گھر تک چھوڑ آئیں  تمام بلیاں خرگوش کو لے کر جلد ہی اس کے گھر پہنچ گئیں  ادھر خوگوش کے ماں،باپ اور تمام دوست اسے انتہائی پریشانی کے عالم میں تلاش کر رہے تھے  انہوں نے جب خرگوش کو بلیوں کے ہمراہ آتے دیکھا تو خوش ہو گئے  تمام ماجرہ سن کر انہوں نے پیاری بلیوں کا بھی شکریہ ادا کیا اور تمام بلیاں خوشی خوشی اپنے گھر لوٹ گئیں  
سید صارم علی،کراچی  یہ شہر کا مشہور بینک تھا،جہاں اس وقت داخل ہو کر ڈاکو لوٹ مار کر رہے تھے  نقاب پوش ڈاکو واردات کرکے نقدی سمیت وہاں سے فرار ہو گئے  ان کے فرار ہونے کے بعد ایک شخص بینک میں داخل ہوا،لیکن اندر بینک کے عملے کو بندھا دیکھ کر سکتے میں آ گیا اور فوراً پولیس کو فون کر دیا  انسپکٹر آصف واردات کا جائزہ لینے بینک پہنچے وہ فنگر پرنٹ ماہر کو ساتھ لائے تھے،لیکن ڈاکو بہت چالاک تھے  انھوں نے اپنے خلاف کوئی ثبوت نہیں چھوڑا تھا  انسپکٹر آصف نے سوچا بینک سے لوٹی ہوئی رقم کوئی معمولی رقم نہیں تھی  انھوں نے پورے علاقے کے گھروں کی تلاشی لینے کے لئے بہت بھاری نفری لی اور پورے علاقے کی تلاشی لینے لگے  ابھی انھوں نے دس بارہ گھروں کی تلاشی لی تھی کہ ایک گھر میں تالا لگا نظر آیا انھوں نے ساتھ والے مکان مالک سے اجازت لی اور چند ساتھیوں کو لے کر اس کی چھت پر آئے اور دیوار پھلانگ کر بند مکان کی چھت پر پہنچ گئے  جاری ہے  وہاں سے ایک راستہ نیچے کی طرف جا رہا تھا  دبے قدموں سے سیڑھیاں اُترتے چلے گئے  ابھی وہ پوری سیڑھیاں بھی نہیں اُتر پائے تھے کہ انھیں ایک کمرے سے آوازیں سنائیں دیں  کوئی کہہ رہا تھا اب ہمیں جلدی سے فرار ہونے کی کوشش کرنی چاہیے یہ نہ ہو کہ ہم اسی علاقے میں پکڑے جائیں  دوسرا بولا اس بار بہت لمبا ہاتھ مارا ہے  اب آرام سے بیٹھ کر کھائیں گے  اتنے میں انسپکٹر آصف نے اپنے ماتحت کو اشارہ کر دیا  مکان کو گھیرے میں لے لیا گیا  اب اندر سے آوازیں آنا بند ہو گئیں تھیں  انسپکٹر آصف نے دروازے پر زور دار ٹھوکر ماری جس سے دروازہ ایک جھٹکے سے کھل گیا  انسپکٹر آصف اور ان کے ماتحتوں نے ڈاکوؤں پر پستولیں تان لیں  ڈاکو چونکہ اس وقت خالی ہاتھ تھے،اس لئے ان کے ہاتھ اوپر اُٹھتے چلے گئے،پھر سارے ڈاکوؤں کو گرفتار کرکے حوالات میں بند کر دیا گیا اور رقم بھی برآمد کر لی گئی  اگلے دن ان کے اس کارنامے کا ذکر اخبارات میں تھا اور لوگ ان کو مبارک باد دے رہے تھے  
روبینہ ناز،کراچی  پنکی نام کی ایک چھوٹی سی گلہری کو شرطیں لگانے کا بہت شوق تھا  وہ اکثر اپنے دوست ٹوٹو طوطے سے شرط لگاتی اور ہر بار ہار جاتی  ہارنے کے بعد اُسے جرمانے کے طور پر اپنے پانچ پسندیدہ بیج ٹوٹو کو دینے پڑتے تھے  اُس کے سب ہی دوستوں نے اُسے بار بار شرط لگانے سے منع کیا مگر پنکی نہ مانی اور ٹوٹو سے شرطیں لگاتی رہی اور ہارتی رہی  ٹوٹو طوطا ایک مرتبہ کانٹے دار جھاڑیوں میں پھنس گیا تھا جس سے اُس کے پنجے کا ایک ناخن ٹوٹ گیا تھا اور اُس کا پر بھی زخمی ہو گیا تھا  اس کے بعد سے ٹوٹو کو ایک جگہ سے دوسری جگہ حرکت کرنے میں بہت مشکل پیش آتی تھی  دوسری جانب گلہریوں کا پورا گروپ پنکی گلہری کا خوب مذاق اُڑاتا تھا کیونکہ وہ ٹوٹو سے کبھی کوئی ایک شرط بھی نہیں جیت سکی تھی  جاری ہے  جنگل میں ہر وقت ہی شور و ہنگامہ برپا رہتا تھا کوئی نہ کوئی سرگرمی ہوتی رہتی تھی  اسی دوران جنگل میں سب سے پیارے اور مہربان جانور کے سالانہ ایوارڈ کا اعلان ہوا جسے سُن کر سبھی جانور بہت خوش ہوئے  جنگل کے ہر جانور کو یقین تھا کہ گزشتہ دو سال کی طرح اس سال کا یہ ایوارڈ بھی خوبصورت و سریلی آواز والی چڑیا کو ملے گا جو پورے جنگل میں اپنی آواز کی وجہ سے مشہور تھی اور وہ بڑی پیاری اور محبت کرنے والی بھی تھی  جہاں کسی کو دُکھ یا پریشانی میں دیکھتی فوراً مدد کو پہنچ جاتی  پھر اس ایوارڈ کے فاتح کے نام کا اعلان ہوا تو سریلی چڑیا نے ایک بار پھر یہ ایوارڈ جیت لیا تھا  سریلی چڑیا سٹیج پر پہنچی اور اُس نے اعلان کیا میری نظر میں اس بار کا سب سے پیارے اور مہربان جانور کا ایوارڈ پنکی گلہری کو ملنا چاہیے  چڑیا کے اس اعلان نے سبھی کو حیران کر دیا  شیر بادشاہ نے پوچھا وہ کیوں  وجہ بھی بتاؤ ہم سب جانتے ہیں کہ ٹوٹو طوطا جب جھاڑیوں میں پھنس کر زخمی ہوا اور اُس کے پنجے کا ایک ناخن بھی ٹوٹا تو اُسے خوراک کیلئے مدد کی ضرورت پڑی  اس موقع پر ہم میں سے کسی نے اُس کی مدد نہیں کی  ہم نے یہ بھی دیکھا کہ پنکی گلہری اُس کے ساتھ شرط لگاتی اور ہر بار ہار جاتی ہے کیا کسی نے سوچا ہے وہ ایسا کیوں کرتی ہے  کیوں کرتی ہے  شیر کی رعب دار آواز گونجی  وہ جان بوجھ کر ہارتی ہے تاکہ اپنے دوست طوطے کی مدد کر سکے اور اُسے خوراک فراہم کر سکے  سریلی چڑیا نے جواب دیا  یہ سن کر جنگل کے سبھی جانوروں کی آنکھوں میں آنسو آ گئے  اُنہوں نے مڑ کر دیکھا تو اُنہیں پنکی اور ٹوٹو ساتھ کھڑے دکھائی دیئے،دونوں بہت خوش تھے  سریلی آواز والی چڑیا نے اعلان کیا،پنکی آؤ اور اپنا ایوارڈ وصول کرو کیونکہ اس سال کے ایوارڈ کی مستحق تم ہی ہو  
زینب بنت عمران،کراچی  علیزہ اور عمارہ کی دوستی ایسی تھی جیسے ایک جان دو قالب  وہ دونوں ایک ہی جماعت میں پڑھتی تھیں اور اُن دونوں کی بہت سی عادتیں ملتی جلتی تھیں  فرق یہ تھا کہ علیزہ ہمیشہ ایڑی چوٹی کا زور لگا کر محنت کرتی اور پوری کلاس میں اول آتی جبکہ عمارہ کو پڑھائی سے اتنا لگاؤ نہیں تھا،اس لئے وہ پاس تو ہو جاتی مگر اُس نے کبھی کوئی پوزیشن حاصل نہیں کی تھی  علیزہ ایک بہت ہی ایمان دار اور تمیز دار گھرانے سے تعلق رکھتی تھی  علیزہ کی امی تجربہ کار خاتون تھیں  وہ کسی بھی شخص کی باتوں سے اس کی شخصیت معلوم کر لیتی تھیں کہ وہ شخص ایماندار ہے یا نہیں،عبادت گزار ہے یا نہیں وغیرہ  جب علیزہ اُنہیں عمارہ کے بارے میں کچھ بتاتی تو اُنہیں یہ معلوم ہو جاتا کہ عمارہ زبردستی علیزہ سے اُس کے گھر کی باتیں پوچھتی ہے اور وہ بھروسے کے لائق نہیں  جاری ہے  اگر وہ یہ سب علیزہ کو بتاتیں تو اُسے بُرا لگتا کہ اُس کی امی اُس کی سہیلی کے بارے میں ایسا کہہ رہی ہیں  یہ سوچ کر وہ علیزہ سے کچھ نہیں بولتیں  بس اُسے اتنا سمجھاتیں کہ وہ اپنے گھر کی باتیں کسی کو بھی اپنی سہیلی کو بھی نہ بتائے  خیر علیزہ اپنی امی کے سامنے تو ہاں بول دیتی مگر عمارہ کے اصرار پر اُسے سب کچھ بتانا ہی پڑتا  ایک دن علیزہ اور عمارہ کی کسی بات پر لڑائی ہو گئی تو عمارہ نے غصے میں کلاس کی ہر لڑکی کو علیزہ کے گھر کی باتیں اور معاملات کے بارے میں بتا دیا  یہ علیزہ کی خوش قسمتی تھی کہ اُس کی نرم دلی اور ایمانداری کی وجہ سے اُس کی کلاس کی لڑکیوں نے علیزہ کا مذاق اُڑانے کی بجائے عمارہ کو اُس کی اس حرکت پر کوسا  علیزہ کو اس بات کا بے حد افسوس ہوا کہ اُس کی پکی سہیلی نے اُس کے ساتھ ایسا کیا  تب اُسے اپنی امی کی بات یاد آئی کہ اُنہوں نے اُسے سمجھایا تھا مگر اُس نے اپنی امی کی بات کو نظر انداز کر دیا تھا  پھر اُس نے خدا کا شکر ادا کیا کہ خدا نے اُس کا مذاق بننے سے بچا لیا  عمارہ کو جب اپنی غلطی کا احساس ہوا تو اُس نے علیزہ سے معافی مانگی جس پر علیزہ نے اُسے معاف تو کر دیا مگر اُن کی دوستی میں وہ بات نہ رہی جو پہلے تھی  علیزہ نے جب یہ واقعہ اپنی امی کے سامنے بیان کیا اور اُن سے اُن کی بات نا ماننے کی معافی مانگی تو اُنہوں نے اُسے معاف کر دیا اور اُسے تلقین کی کہ آئندہ بُری لڑکیوں سے دوستی کرنے کی غلطی نہ کرے  پیارے دوستو  اگر آپ کے والدین آپ کو کسی بات سے روکتے ہیں یا سمجھاتے ہیں تو اُن کی بات مانا کریں کیونکہ اُنہوں نے دنیا اچھی طرح سے دیکھی ہوتی ہے اور وہ لوگوں کے مزاج سے اچھی طرح واقف ہوتے ہیں اور وہ ہمیشہ آپ کی بھلائی چاہتے ہیں  مجھے اُمید ہے کہ آپ سب علیزہ کی طرح یہ غلطی نہیں کریں گے  
سمیرا انور،جھنگ  پرانے زمانے کی بات ہے کہ ملک فارس پر ایک بادشاہ حکومت کرتا تھا وہ بہت پریشان رہتا تھا کیونکہ ملک میں چوری اور ڈکیتی عام تھی،باوجود کوشش کے بھی وہ اس پر قابو نہیں پا رہا تھا  ایک دن بادشاہ پریشانی میں محل سے نکل کر جنگل کی طرف چل پڑا  اس نے دیکھا ایک لکڑہارا بہت محنت سے لکڑیاں کاٹ رہا ہے  لکڑہارا بادشاہ کو دیکھ کر اس کے پاس آیا اور کہنے لگا بادشاہ سلامت  آپ کسی شاہی سواری میں نہیں آئے  بادشاہ نے اپنی پریشانی کی وجہ بتائی تو اس نے کہا اگر آپ اجازت دیں تو میں کچھ عرض کروں  بادشاہ نے سر ہلایا تو وہ بولا آپ مجھے کچھ دن ملک پر حکمرانی کی اجازت دیں  مجھے امید ہے کہ یہ بُرائی ختم ہوجائے گی  بادشاہ نے اسے بخوشی اجازت دی  جاری ہے  لکڑہارا بادشاہ بن گیا تھا اس نے فوراً حکم جاری کیا  اگر ملک میں کسی بھی طرح کی چوری ہو جائے تو فوراً چور کا سر قلم کر دیا جائے گا اور جو اس کی سفارش لے کر آ ئے گا اس کو بھی پھانسی دے دی جائے گی  لوگوں نے اس حکم پر توجہ نہ دی اور اگلے دن کسی کے گھر سے زیور چوری ہو گئے  بادشاہ نے حکم دیا چور کو فوراً پکڑا جائے اور سپاہیوں سے کہا کہ اگر چور پکڑنے میں ناکام ہوئے تو ان کی جگہ تمہیں پھانسی دے دی جائے گی  کچھ روز گزرنے کے بعد سپاہی چور پکڑنے میں کامیاب ہو گئے انہیں جیل میں بند کر دیا گیا  لوگ اب ڈر کے مارے سفارش نہ کریں وہ بادشاہ کے باپ کے پاس گئے اور اس سے گزارش کی وہ بادشاہ سے معافی دلوا دیں وہ ان کے ساتھ جانے پر راضی ہو گیا  بادشاہ نے جب سفارشی کے طور پر اپنے باپ کو دیکھا تو سپاہی کو حکم دیا کہ ان کو جیل میں بند کر دیں  پھر اُصول کے مطابق جو ظلم جاری کیا گیا تھا اس کی تکمیل کر دی گئی چوروں کے سر قلم کر دیئے گئے اور جو سفارش لے کر آیا تھا اس کو پھانسی دی گئی  اس صورتحال نے سب لوگوں کو خوفزدہ کر دیا  اب کوئی راستے میں بھی پڑی ہوئی چیز بھی دیکھتا تو اس کو اُٹھانے کی ہمت نہ کرتا آہستہ آہستہ ملک سے چوریاں ہونا ہی بند ہو گئیں  چالیس روز بعد بادشاہ لکڑہارے نے پہلے بادشاہ کو بلایا اور سلطنت کا نظام اس کے حوالے کر دیا  بادشاہ اس کی حکمرانی اور اصول پرستی سے اتنا خوش ہوا کہ اس کو اپنا وزیر مقرر کر دیا  پیارے بچو  کسی بھی سلطنت یا حکومت کا انتظام چلانے کا ذمہ دار حکمران ہوتا ہے اگر وہ اپنے اصولوں اور قوانین کو مدنظر رکھ کر کام کرے تو ہر بُرائی کو ختم کر سکتا ہے  
ساجد کمبوہ  میں حاجی صاحب کے وسیع و عریض ڈرائنگ روم میں بیٹھا اُن کا انتظار کر رہا تھا  اِدھر اُدھر نظر گھمائی تو دیکھا کہ قیمتی شو پیس،بہترین گلوب،بڑا سا رنگین ٹی وی،خوبصورت ٹیلی فون اور مصنوعی بیلیں دیواروں سے چپکی ہوئی تھیں  فرنیچر بھی اعلیٰ قسم کا تھا،صوفے اتنے نرم کہ بندہ دھنستا چلا جائے  ابھی میں ڈرائنگ روم کا جائزہ لے رہا تھا کہ ایک خادم ٹرالی دھکیلتا ہوا آیا اور چائے وغیرہ پیش کرنے لگا  اُس نے بس اتنا کہا کہ حاجی صاحب آ رہے ہیں،آپ چائے وغیرہ لیں  حاجی صاحب کا پورا نام محمد اشرف تھا  انہوں نے متعدد حج کیے جس کی وجہ سے حاجی صاحب مشہور ہو گئے  آج اس کا اصل نام خاص خاص لوگوں کو ہی پتا ہے  حاجی صاحب کے ایک بیٹے سے میری علیک سلیک تھی  جاری ہے  وہ میرا کلاس فیلو اور بڑا مخلص اور اچھا انسان تھا  کبھی کسی فنکشن یا پارٹی وغیرہ میں ملاقات ہوتی تو گلے شکوؤں کے ڈھیر لگا دیتا  کچھ عرصہ پہلے اس نے بتایا کہ والد صاحب نے تمام جائیداد،فیکٹریاں،زمینیں ہم بہن بھائیوں میں تقسیم کر دی ہیں اور خود فارغ البال ہو کر ذکر الٰہی میں مصروف ہو گئے ہیں  تین چار سال بعد پھر جب اس نے بتایا کہ والد صاحب نے ہم بھائیوں سے چند لاکھ روپے لے کر دوبارہ کاروبار شروع کر دیا ہے اور دنیاوی کاموں میں مصروف ہو گئے ہیں تو اس بات پر اسے شاید اتنا تعجب نہیں ہوا جتنا میں نے محسوس کیا،کیونکہ اللہ تعالیٰ نے ان پر بہت کرم کیا تھا  دور دور تک ان کی شہرت تھی جسے پھونک مارتے،دوا یا دعا دیتے اللہ تعالیٰ اس پر کرم کرتا بہت سے عقیدت مند پیسوں سے خدمت کرنا چاہتے مگر حاجی صاحب نہ لیتے،صرف دعا اور نماز کے لئے کہتے  ہم لکھنے والوں میں ایک مرض ہوتا ہے جسے عام لوگ نظر انداز کر دیتے ہیں  ہمیں ہر بات کی جستجو ہوتی ہے  اسی لئے اب میں حاجی صاحب سے وقت لے کر ان کے ڈرائنگ روم میں بیٹھا تھا  کچھ دیر بعد حاجی صاحب تشریف لائے  بڑے تپاک سے ملے اور پوچھا، ہاں  فرماؤ،کیسے آئے ہو  میں نے کہا، مجھے آپ سے ملنے کا اشتیاق تھا اس لئے آیا ہوں  حاجی صاحب کا چہرہ نورانی،سفید داڑھی اور سر پر عمامہ بہت بھلا لگ رہا تھا  میں نے کہا حاجی صاحب  کیا وجہ ہے کہ پہلے آپ نے تمام جائیداد تقسیم کر دی،اللہ اللہ کرنے لگے مگر پھر دنیا داری میں مصروف ہو گئے  حاجی صاحب نے کہا، بیٹا  اُس میں بھی ایک راز تھا اور اس میں بھی ایک راز ہے  وہ کیا  میں بے تابی سے بولا  حاجی صاحب مسکرائے اور کہا، اس سے پہلے کسی محفل میں ذکر کیا اور آج کر رہا ہوں  سن کر فیصلہ کرنا کہ آج فیصلہ صحیح ہے یا پہلا فیصلہ صحیح تھا  ایک دن میں اپنے گودام میں حساب کتاب کر رہا تھا  دیکھا ایک کتا اپنی پچھلی ٹانگیں گھسیٹ کر گودام میں گھس رہا تھا  پہلے تو خیال گزرا کہ اسے بھگا دوں پھر سوچا،ایک تو یہ زخمی ہے دوسرا یہاں پناہ کی تلاش میں آیا ہے  لہٰذا،اسے کچھ نہ کہا جائے  پھر اچانک خیال آیا کہ اللہ تعالیٰ رازق ہے تو دیکھیں اسے کیسے روزی دیتا ہے یا یہ بھوکا ہی مر جائے گا  یہ سوچ کر میں ایک طرف بیٹھ گیا  جب ہلکا سا اندھیرا چھا گیا تو حیرت انگیز منظر میرے سامنے تھا  ایک اور کتا منہ میں گوشت کا ٹکڑا دبائے آیا اور اسے کھلانے لگا  میرے منہ سے بے اختیار نکلا  سبحان تیری قدرت  اور میں گھر چلا آیا  اسی طرح وہ کتا کہیں سے کوئی نہ کوئی چیز لاتا رہا اور اسے کھلاتا رہا  اس کی ٹانگیں تو ٹھیک نہ ہو سکیں مگر زخم بھر گئے اور وہاں سے چلا گیا  اس واقعے کا مجھ پر ایسا اثر ہوا کہ جب اللہ تعالیٰ اس کتے کو بغیر کسی محنت اور تلاش کے رزق دے سکتا ہے تو مجھے کیوں نہیں دے گا  بس میں نے سارا کاروبار،جائیداد اپنے بچوں میں تقسیم کی اور اللہ تعالیٰ سے لو لگائی  پھر آپ دوبارہ کیوں دنیا داری کے بکھیڑوں میں پڑ گئے  کیا آپ کا اللہ تعالیٰ پر یقین کامل نہیں رہا  میں نے حیرانی سے پوچھا  حاجی صاحب ہنس پڑے  یہی واقعہ میں نے ایک محفل میں سنایا تو ایک شخص نے مجھے لاجواب کر دیا تھا کہ حاجی صاحب  آپ نے خود کو اس زخمی کتے سے تشبیہ دی کہ اسے رزق ملتا رہا تو آپ کو بھی ملے گا،مگر اس کتے سے کیوں تشبیہ نہیں دی جو اسے لا کر کھلاتا رہا  یہ سن کر میرے رونگٹے کھڑے ہو گئے  واقعی  میں نے زخمی کتے کا سوچا،اس کتے سے تشبیہ کیوں نہ دی جو اس کو وسیلہ بنا رہا  بس اسی دن میں نے اپنے بچوں سے چند لاکھ روپے لیے اور ایک کاٹیج انڈسٹری قائم کر دی  اس وقت غریب بستیوں میں درجنوں سے اوپر کاٹیج انڈسٹریز قائم ہیں جن میں غریب عورتیں اور بچیاں کام کر رہی ہیں  وہ اپنا رزق بھی کما رہی ہیں اور ساتھ مجھے دعائیں بھی دے رہی ہیں  میرے خیال میں یہ کسی بھی نفلی عبادت سے کہیں بہتر عبادت ہے  میرے اس وسیلے سے تقریباً سات سو خاندان پل رہے ہیں  یہ سننا تھا کہ میری آنکھوں میں آنسو آ گئے  واہ مولا  ایک شخص کے وسیلے سے سات سو خاندان پل رہے ہیں  اللہ تعالیٰ ہمارے سرمایہ کاروں کو بھی ایسی نیکیاں کرنے کی توفیق دے،وہ بھی آخرت کا سوچیں اللہ تعالیٰ ہمیں کامل مسلمان بنائے  آمین  
پرانے زمانے کی بات ہے کسی جنگل میں ایک گیدڑ رہتا تھا  ایک دن گیدڑ کھانے کی تلاش میں مارا مارا پھر رہا تھا  وہ دن اس کے لئے کتنا برا تھا  اسے دن بھر بھوکا ہی رہنا پڑا  وہ بھوکا اور تھکا ہارا چلتا رہا  راستہ ناپتا رہا  بالآخر دن ڈھلے وہ کھانے کی تلاش میں ایک شہر میں جا پہنچا  اسے یہ بھی احساس تھا کہ ایک گیدڑ کے لئے شہر میں چلنا پھرنا خطرے سے خالی نہیں ہے  لیکن بھوک کی شدت کی وجہ سے یہ خطرہ مول لینے پر مجبور تھا  مجھے بہرحال کھانے کے لئے کچھ نہ کچھ حاصل کرنا ہے  اس نے اپنے دل میں کہا  لیکن کسی آدمی کا کتے سے دوچار ہونا نہ پڑے  اچانک اس نے خطرے کی بو محسوس کی  کتے بھونک رہے تھے  وہ جانتا تھا کہ وہ اس کے پیچھے لگ جائیں گے  وہ ڈر کر بھاگا  جاری ہے  لیکن کتوں نے اسے دیکھ لیا اور اس کے پیچھے دوڑ پڑے  کتوں سے پیچھا چھڑانے کے لئے گیدڑ تیز بھاگنے لگا لیکن کتے اس کے قریب پہنچ گئے  گیدڑ جلدی سے ایک مکان میں گھس گیا  یہ مکان ایک رنگریز کا تھا  مکان کے صحن میں نیلے رنگ سے بھرا ہوا ایک ٹب رکھا ہوا تھا  بھاگتے ہوئے گیدڑ کا پاؤں پھسلا اور وہ نیلے رنگ سے بھرے اس ٹب میں گر گیا  کتوں نے گیدڑ کو ڈھونڈنے کی بہت کوشش کی مگر اس کا کہیں پتہ نہیں چلا  گیدڑ بری طرح گھبرایا ہوا تھا  وہ اس وقت تک ٹب میں چھپا رہا جب تک اسے کتوں کے چلے جانے کا یقین نہ ہو گیا  پھر وہ آہستہ آہستہ ٹب سے باہر نکل آیا  گیدڑ نے دیکھا کہ اس کے پورے جسم پر نیلا رنگ چڑھ گیا تھا،وہ پریشان ہوا کہ اب کیا کرے  اس نے سوچا کہ اس سے پہلے کہ کوئی آدمی یا کتا دوبارہ دیکھ لے جنگل واپس چلنا چاہئے  جلدی جلدی جنگل واپس آیا  جن جانوروں نے اسے دیکھا،پہلے تو ڈر کر چھپ گئے  انہوں نے اسے ایک نیا اور عجیب و غریب جانور سمجھا،کیونکہ آج تک انہوں نے اس طرح کا نیلا جانور نہیں دیکھا تھا  یہاں تک کہ دوسرے گیدڑ بھی اُسے بالکل نہ پہچان سکے  گیڈر بھانپ گیا کہ سب ہی جانور اس کے اس نئے روپ سے ڈر رہے ہیں  بس پھر کیا تھا  اس کے دماغ میں ایک ترکیب آئی  وہ چیخ چیخ کر جانوروں کو پکارنے لگا  ٹھہرو  دم لو  کہاں جاتے ہو  یہاں آؤ  میری بات سنو  سارے جانور رُک کر گیدڑ کو دیکھنے لگے  اس کے پاس جاتے ہوئے وہ اب بھی ڈر رہے تھے  گیدڑ پھر چلا کر بولا  آؤ میرے پاس آؤ  اپنے سب ہی دوستوں کو بلا لاؤ  مجھے تم سب سے ایک ضروری بات کہنی ہے  ایک ایک کرکے سب ہی جانور نیلے گیدڑ کے پاس پہنچے  چیتے،ہاتھی،بندر،خرگوش،ہرن  غرض سب ہی جنگلی جانور اس کے چاروں طرف کھڑے ہو گئے  انہوں نے حیران ہو کر اس سے پوچھا  تم کون ہو  چالاک گیدڑ نے جھوٹ موٹ کہہ دیا کہ میرا نام چیا چھاؤ ہے،مجھ سے ڈرو نہیں  میں تمہیں کوئی نقصان نہیں پہنچاؤں گا  مجھے اس جنگل میں تمام جانوروں کا بادشاہ بنا کر بھیجا گیا ہے  میں ایک بادشاہ کی طرح سب کی حفاظت کروں گا  گیدڑ کے جسم پر نیلا رنگ سورج کی روشنی میں بڑا چمک دار اور خوبصورت لگ رہا تھا  اس کا رنگ بالکل انوکھا تھا اور ایسے رنگ کا جانور کسی نے نہیں دیکھا  یہ جانے بغیر کہ وہ کس قسم کا جانور ہے سب ہی جنگل کے جانوروں نے اس کی بات کا یقین کر لیا،اسے اپنا راجہ مان لیا  وہ اس کے سامنے سر جھکا کر بولے ہمیں آپ کی بادشاہت قبول ہے  ہم آپ کے حکم کے منتظر ہیں  نیلے گیدڑ نے کہا  تمہیں اپنے بادشاہ کی اچھی طرح دیکھ بھال کرنی ہو گی  تم مجھے ایسے کھانے کھلایا کرو جو بادشاہ کھاتا ہے  ضرور حضور والا  سبھی جانوروں نے ایک ہی آواز میں کہا  ہم دل و جان سے اپنے بادشاہ کی خدمت کریں گے  فرمائیے اس کے علاوہ ہمیں اور کیا کرنا ہو گا  تمہیں اپنے بادشاہ کا وفادار رہنا ہے  نیلے گیدڑ نے جواب دیا  تبھی تمہارا بادشاہ تمہیں دشمنوں سے محفوظ رکھ سکتا ہے  جنگل کے جانور اس گیدڑ کے لئے قسم قسم کے مزیدار کھانے لانے لگے اور اس کی خاطر مدارات کرنے لگے  گیدڑ اب بادشاہ کی طرح رہنے لگا  گیدڑ کو کہیں بھی جانا ہوتا تو وہ ایک ہاتھی پر بیٹھ کر جنگل میں نکلتا،اس کے دونوں طرف محافظوں کے طور پر شیر چلتے تھے  سب جانور روزانہ اس کی خدمت میں حاضر ہو کر اسے سلام کرتے اپنی مشکلیں اسے بتاتے  بادشاہ ان کی باتوں کو سنتا اور ان کی مشکلوں کا حل بتاتا  ایک دن گیدڑ راجہ تمام جنگلی جانوروں کے ساتھ جنگل کا معائنہ کرنے نکلا اور چلتے چلتے گیدڑوں کی وادی کے قریب پہنچا تو اُسے دور سے کچھ شور سنائی دیا  یہ گیدڑ کے غول کی آواز تھی  گیدڑ کی یہ فطرت ہوتی ہے کہ وہ چاند دیکھ کر چیخنا اور آوازیں نکالنا شروع کر دیتے ہیں اور دوسرے گیدڑ بھی ان کی آوازوں میں آواز ملا کر چیختے ہیں  اب جب گیدڑ نے اپنے ساتھیوں کی آواز سنی تو بہت خوش ہوا اور خود پر قابو نہ رکھ سکا  اسے اپنی بادشاہت کا بھی خیال نہ رہا اور اپنا سر اُٹھا کر اس نے بھی گیدڑوں کی طرح چیخنا اور آوازیں نکالنا شروع کر دیا  اس کا بولنا تھا کہ جانوروں پر اس کی اصلیت کھل گئی  انہیں معلوم ہو گیا کہ یہ نیلے رنگ کا جانور کوئی اور نہیں بلکہ رنگا ہوا گیدڑ ہے  اس نے انہیں دھوکے میں رکھا ہے  سب جانور مارے غصہ کے اسے پھاڑ کھانے کے لئے اس پر چڑھ دوڑے  لیکن گیدڑ نے تو پہلے ہی سے بھاگنا شروع کر دیا تھا  وہ بھاگتا گیا تیز اور تیز اور آخرکار سب کی پہنچ سے باہر ہو گیا  اور اس طرح اس کی جان بچی  
کسی زمانے میں ایک گاؤں میں ایک غریب آدمی رہتا تھا،اس کا نام اسلم تھا  وہ رسیاں بیچ کر اپنا اور اپنے بیوی بچوں کا پیٹ پالتا تھا  ایک روز اس کی دکان پر ایک سوداگر آیا  سوداگر کے ساتھ اس کا ایک دوست بھی تھا  اسلم ان کو رسے دکھانے لگا  سوداگر نے اپنے دوست سے کہا میں نے اکثر لوگوں کو دیکھا ہے کہ وہ دنیا میں ترقی اس لئے کر جاتے ہیں کہ ان پہ قسمت اچانک مہربان ہو جاتی ہے  اب اس آدمی کو دیکھ لو اگر کہیں سے کوئی رقم اس کے پاس آ جائے تو اس کا کاروبار چل نکلے گا اور یہ خود رسے بنانے کے بجائے بیسیوں ملازم رکھ لے گا  معاف کرنا جناب  اسلم نے ان کی باتوں میں دخل دیتے ہوئے کہا آپ درست فرما رہے ہیں،لیکن میرے پاس اتنی رقم آئے گی کہاں سے  سوداگر بولا دینے والی تو وہ پاک ذات ہے،اس نے مجھے بہت کچھ دیا ہے  جاری ہے  جب میں کسی آدمی کو امداد کا حق دار دیکھتا ہوں تو اس کی ضرور مدد کرتا ہوں  یہ بتاؤ کہ تم کتنی رقم سے اپنا کاروبار شروع کر سکتے ہو  اسلم گھبرا گیا اور بولا جناب عالی مجھ غریب کے لئے تو صرف بیس اشرفیاں ہی کافی ہوں گی  سوداگر نے اپنے ہاتھ سے فوراً بیس اشرفیاں دیں اور کہا لو اپنا کام چلاؤ،دیکھیں قسمت کہاں تک تمہارا ساتھ دیتی ہے  اس سے پہلے کہ اسلم کچھ عرض کرتا وہ دونوں سوداگر جلدی سے باہر نکل گئے  اسلم کچھ دیر تک تو اشرفیوں کو حیرانی سے دیکھتا رہا پھر گھر جا کر ان کو آٹے کے مٹکے میں چھپا کر رکھ دیا اور سو گیا  صبح اٹھ کر اس نے مٹکے کو دیکھا تو وہ غائب تھا  اس نے بیوی کو آواز دی  آٹے والا مٹکا کہاں ہے  وہ تو میں نے حجام کی بیوی کو دے کر اس سے مہندی خرید لی ہے  ارے احمق  اس میں تو بیس اشرفیاں تھیں جا اور بھاگ کر واپس لے آ  اسلم کی بیوی بھاگم بھاگ حجام کی بیوی کے پاس پہنچی تو معلوم ہوا کہ اس نے مٹکے کو کباڑ کی دکان پر بیچ دیا ہے  بیوی منہ لٹکائے واپس آ گئی اور سارا ماجرا بیان کر دیا  اسلم سر پیٹ کر رہ گیا  ایک دن وہ دونوں سوداگر ایک بار پھر اس کی دکان پر آئے تو انہوں نے دیکھا کہ اس کی دکان ویسے کی ویسی ہے  ان کے پوچھنے پر اسلم نے سارا ماجرا بیان کر دیا  فکر نہ کرو  سوداگر نے کہا یہ لو بیس اشرفیاں اور اس مرتبہ دیکھتے ہیں کہ تمہاری قسمت کہاں تک ساتھ دیتی ہے  اسلم نے ان کا شکریہ ادا کیا اور وہ دونوں چلے گئے  اس مرتبہ اسلم نے اپنی بیوی کو بتا دیا اور اشرفیاں اپنے بستر کے پہلو میں باندھ دیں اور سو گیا  اس کے بستر کے قریب ہی دیوار میں چوہوں کا بل تھا  رات کو چوہے اس کے بستر کے پہلو سے اشرفیاں نکال نکال کر اپنے بل کے اندر لے گئے  اسلم صبح اُٹھا تو اس نے دیکھا کہ اشرفیاں غائب تھیں وہ پھر سر پیٹ کر رہ گیا  چند روز بعد وہ دونوں سوداگر اس سے پھر ملنے کے لئے آئے تو انہوں نے دیکھا کہ اس کی دکان کا حال ویسے کا ویسا ہی ہے تو انہوں نے اسلم سے کہا تم نے دوسری مرتبہ بھی اشرفیاں گنوا دیں  جب وہ جانے لگے تو سوداگر کے دوست نے اس سے کہا آج ہمارے پاس اشرفیاں تو نہیں ہیں،لیکن یہ ایک سیسے کی دھات کا ٹکڑا ہے،یہ لے لو شاید یہ تمہارے کسی کام آ سکے  یہ کہہ کر وہ دونوں چل دیے  اسلم نے گھر آ کر سیسے کا وہ ٹکڑا ایک کونے میں پھینک دیا اور اپنی قسمت پر آنسو بہانے لگا  آدھی رات ہو چکی تھی کہ اچانک دروازے پر دستک ہوئی  اسلم دروازے کی طرف بڑھا،وہاں مچھیرے کی بیوی کھڑی تھی وہ بولی میرا شوہر مچھلیاں پکڑنے کے لئے جال تیار کر رہا ہے کل صبح اس کو مچھلیاں پکڑنے جانا ہے  بدقسمتی سے ہمارے پاس جال کے ساتھ لٹکانے کے لئے کوئی وزن نہیں ہے کیا بھائی صاحب آپ کوئی بات یا دھات کا ٹکڑا دے سکتے ہیں  اسلم نے بغیر کچھ کہے سنے وہ سیسے کا ٹکڑا جو سوداگر کے دوست نے دیا تھا،اُٹھا کر اسے دے دیا  اگلے روز مچھیرے نے ہزاروں مچھلیاں پکڑیں اور پھر اس نے سب سے بڑی مچھلی دے کر اپنی بیوی کو اسلم کے گھر بھیجا  اسلم کی بیوی نے مچھلی کے قتلے کیے تو اس کے پیٹ میں سے ایک چمکدار پتھر نکلا  پتھر کی چمک اتنی زیادہ تھی کہ اسلم کو رات کے وقت اپنے گھر میں دیا جلانے کی ضرورت محسوس نہ ہوئی  اگلے روز ان کے گھر ایک تاجر کی بیوی آئی اور اس نے اسلم کی بیوی سے دریافت کیا کہ رات تمہارے گھر میں روشنی کیسی تھی  بیوی نے سارا حال کہہ سنایا تو وہ کہنے لگی اگر تم چاہو گی تو میں تمہیں پانچ اشرفیاں دینے کے لئے تیار ہوں وہ پتھر تم مجھے دے دو  اسلم کی بیوی نے کہا میں اپنے شوہر سے پوچھ کر بتاؤں گی تم کل آ جانا  اسلم جب گھر آیا تو اس کی بیوی نے سارا ماجرا بیان کیا اسلم کہنے لگا تم نے اچھا کیا کہ یہ پتھر اس کو نہیں دیا وہ اس کی قیمت پانچ اشرفیاں لگا رہی ہے تو یقینا یہ قیمتی پتھر ہو گا،وہ کل آئے گی تو تم انکار کر دینا  اگلے روز جب تاجر کی عورت آئی تو اسلم بھی گھر میں تھا اس نے وہ پتھر دینے سے انکار کیا لیکن عورت سودے بازی کرنے لگی  آخر تنگ آ کر اسلم نے عورت سے کہا کہ اگر تمہارے پاس ہزار اشرفیاں ہیں تو وہ دے دو اور یہ لے لو  منظور ہے  عورت نے کہا اور فوراً گھر جا کر ہزار اشرفیاں لے کر آ گئی اور پتھر لے لیا  اب اسلم ہزار اشرفیوں کا مالک تھا  اس کا کاروبار دن بہ دن ترقی کی طرف گامزن تھا  ایک دن وہی سوداگر دوبارہ آیا تو اسلم کے ٹھاٹ باٹ دیکھ کر حیران رہ گیا  تقدیر کے کھیل نرالے ہیں جو کام اشرفیاں نہ کر سکیں،وہ سیسے کے ایک بے کار ٹکڑے نے کر دکھایا  
رابعہ شرف الدین،کراچی  احمد ساتویں جماعت میں پڑھتا تھا  اس کو دال اور سبزیاں کھانا بالکل پسند نہیں تھا  وہ بریانی،پیزا اور برگر جیسی چیزیں شوق سے کھاتا تھا  ایک دن وہ اسکول سے آکر کھانا کھانے بیٹھا تو کھانے میں لوکی دیکھ کر اس کا منہ بن گیا  امی سے کہنے لگا آپ کو پتا ہے مجھے دال اور سبزیاں بالکل پسند نہیں  یہ کہتے ہوئے کھانے کے سامنے سے اُٹھ کر چلا گیا  اس کی امی نے اسے سمجھایا کہ دالیں اور سبزیاں تو ہماری صحت کے لئے ضروری ہیں  اس نے ایک نہ سنی  فریج کھولا کہ کھانے کو کچھ ہو گا،لیکن اس میں کچھ نہیں تھا  اس کے پاس کچھ رقم تھی  اس نے برگر کی دکان سے برگر لیا اور گھر آیا برگر کو پلیٹ میں رکھا اور فریج سے پانی کی بوتل اُٹھا کر لایا تو اس نے دیکھا کہ اس کے برگر پر مکڑی بیٹھی ہوئی ہے  جاری ہے  اس نے وہ برگر پرندوں کے لئے چھت پر رکھ دیا  اب وہ چپس خرید کر گھر لایا تو دیکھا اس میں سے لال بیگ نکل کر بھاگا  بھوک کے ساتھ ساتھ اس کا غصہ بھی بڑھ رہا تھا  اس نے بریانی خریدی تو اس میں سے بال نکل آیا  آخر اس نے جھلا کر فریج میں دیکھا تو اس میں ککڑی کا چھوٹا سا ٹکڑا موجود تھا  اسی ککڑی کا ٹکڑا جسے کھانا تو دور کی بات ہاتھ لگانا تک پسند نہیں کرتا تھا  اس کو وہ بے صبری کے ساتھ کھانے لگا،لیکن فوراً اسے احساس ہو گیا کہ وہ تو خراب ہو چکا ہے  وہ مایوس ہو کر باورچی خانے کے دروازے پر ہی بیٹھ گیا  ذرا دیر بعد اس کی امی وہاں سے گزریں اور پوچھا بیٹا  کیوں یہاں بیٹھے ہو  کیا بہت بھوک لگ رہی ہے  اس نے اُداسی سے سر جھکا کر تمام حال امی کو سنا دیا  امی نے اسے سمجھایا کہ تم رزق کی بے ادبی کرتے ہو،یہ اس کی سزا ہے  بیٹا  بہت سے لوگوں کو تو یہ بھی نہیں ملتا  اس لئے رزق کی قدر کرو ورنہ خدا نہ کرے نوالے نوالے کو ترس جاؤ گے  اس نے امی سے پکا وعدہ کیا کہ وہ آئندہ اللہ کے رزق کی ناقدری بالکل نہیں کرے گا  اس کی امی نے کہا کہ ہاتھ منہ دھو میں کھانا لاتی ہوں  اب وہ اسی توری کو بہت بے صبری سے کھا رہا تھا جس کے سامنے سے وہ اُٹھ کر چلا گیا تھا  
احمد عدنان طارق  بُستان صاحب بہت خوش اخلاق انسان تھے  ان کے پڑوسی گھریلو استعمال کی کوئی چیز مانگتے تو وہ کبھی انکار نہ کرتے  اکثر لوگ اُدھار لی ہوئی چیزیں واپس نہیں کرتے یا کئی دنوں بعد لوٹاتے  سردیوں کی آمد تھی،جب انھوں نے اپنا بیلچہ اقرار صاحب کو باغیچے میں کام کرنے کے لئے دیا تھا  بُستان صاحب کو برف ہٹانے کے لئے وہ بیلچہ درکار تھا،لیکن ابھی تک اقرار صاحب نے واپس نہیں کیا تھا  انھوں نے اپنی سب سے کارآمد ٹوکری پڑوسن بیگم الیاس کو دی تھی اور اب اس کی واپسی کا انتظار کر رہے تھے  ایک دن سخت سردی پڑ رہی تھی  عبدالجبار صاحب تشریف لے آئے اور بُستان صاحب سے کہنے لگے میرے گھر میں درخت کی ایک بھاری شاخ چٹخ گئی ہے میں نہیں چاہتا وہ کسی راہ گیر پر گر جائے  جاری ہے  میں سیڑھی پر چڑھ کر اسے کاٹ دینا چاہتا ہوں،لیکن میرے پاس سیڑھی نہیں ہے،اس لئے میں نے سوچا کہ میں آپ سے سیڑھی کے لئے درخواست کرتا ہوں  بُستان صاحب اپنے مزاج کے مطابق کہنے لگے ضرور ضرور لے جائیں کوئی بات نہیں ہے،لیکن مہربانی فرما کر اسے جلدی واپس کر دیجیے گا،کیوں مجھے بھی اچانک ضرورت پڑ سکتی ہے  مجھے بیلچے کی بہت دنوں سے ضرورت ہے،لیکن میرا بیلچہ اقرار صاحب کے پاس ہے  میں بازار سے چیزیں خرید کر نہیں لا سکتا،کیونکہ میری ٹوکری بیگم الیاس لے گئیں تھیں جو وہ ابھی تک واپس نہیں کرکے گئیں  جبار صاحب بولے میں یہ کام کرنے کے بعد فوراً سیڑھی واپس کر جاؤں گا  جبار صاحب اس وقت واقعی یہی سوچ رہے تھے  انھوں نے سیڑھی کندھے پر اُٹھائی اور روانہ ہو گئے  اگلے دن انھوں نے سیڑھی کو درخت کے تنے کے ساتھ لگایا اور اس پر چڑھ کر درخت سے شاخ کاٹی  خاصی بڑی اور موٹی شاخ تھی  جبار صاحب کا خیال تھا کہ آتش دان کے لئے اس لکڑی کے موٹے موٹے ٹکڑے کاٹے جا سکتے ہیں  پھر انھوں نے ایک اور شاخ منتخب کی اور اسے بھی کاٹنے لگے  ان کا خیال تھا کہ اس شاخ کی لکڑی کے ٹکڑے کرکے بُستان صاحب کو دیں گے اور اس طرح سیڑھی دینے کا شکریہ بھی ادا ہو جائے گا  جبار صاحب نے بہت اچھا سوچا،لیکن یہ صرف سوچ ہی تھی اس پر وہ عمل نہیں کر سکے  جب وہ شاخ کاٹ کر فارغ ہوئے تو بہت زیادہ تھک چکے تھے  انھوں نے پہلے سیڑھی کی طرف دیکھا اور پھر لکڑی کے ٹکڑوں کی طرف اور پھر خود کلامی کرتے ہوئے بولے میں آج کسی صورت سیڑھی واپس کرنے بُستان صاحب کے پاس نہیں جا سکتا  میں سیڑھی اور لکڑی کے یہ بڑے ٹکڑے کل ان کو دینے جاؤں گا  اب مجھے گھر جا کر چائے پینے کے بعد آرام کرنا چاہیے  جبار صاحب گھر کے اندر داخل ہوئے اور سیڑھی بھول گئے  اسی طرح ایک ہفتہ گزر گیا اور انھیں سیڑھی کا ایک بار بھی خیال نہیں آیا  موسم بہت سرد ہو گیا تھا  برف اتنی پڑی کہ زمین سفید ہو گئی  تالاب اور جھیلوں کا پانی جم گیا تھا  بچوں کا دل مچلتا تھا کہ وہ تالاب کی جمی ہوئی سطح پر پھسلیں  جبار صاحب کا چھوٹا بیٹا بھی یہی چاہتا تھا،لیکن جبار صاحب نے سختی سے اسے اس کام سے منع کر دیا تھا دیکھو حسن  برف کی سطح ابھی زیادہ مضبوط نہیں ہوئی ہے  تم اس پر پھسلو گے تو برف تمہارے بوجھ سے ٹوٹ جائے گی اور تم پانی میں گر جاؤ گے  حسن کو ڈانٹنے کے بعد وہ خود سے باتیں کرنے لگے پتا نہیں،بچوں کو کیا ہو گیا ہے کہ وہ اتنے سرد موسم میں،اتنی ٹھنڈی اور تیز ہوا میں برف پر کیوں پھسلنا چاہتے ہیں  میرا دل تو چاہتا ہے کہ آتش دان میں لکڑی کے ٹکڑے جلتے ہوں اور کمرہ گرم ہو  پھر وہ اچانک خود سے بولے میں کچھ لکڑی کے ٹکڑے ہی لے آتا ہوں  انھیں اچانک لکڑی کے وہ ٹکڑے یاد آ گئے تھے جو انھوں نے ایک ہفتہ پہلے کاٹے تھے  وہ تقریباً دوڑتے ہوئے درخت کے پاس گئے اور لکڑی کے ٹکڑے تلاش کرنے لگے  تبھی ان کی نظر بُستان صاحب کی سیڑھی پر پڑی جو اب بھی درخت کے ساتھ ٹکی ہوئی تھی  جبار صاحب نے شرمندہ ہو کر سوچا مجھے بُستان صاحب کی سیڑھی لوٹانا یاد ہی نہیں رہا  میں نے وعدہ کیا تھا کہ کام کرنے کے فوراً بعد انھیں لوٹا دوں گا،لیکن سستی کی وجہ سے میں نے اپنا وعدہ پورا نہیں کیا  پھر انھوں نے اپنی بیگم کو جا کر کچھ لکڑی کے ٹکڑے دیے  وہ جبار صاحب سے کہنے لگیں آجاؤ،اب آرام کر لو  بہت سردی ہے  جبار صاحب نے انکار میں سر ہلایا اور کہنے لگے میں پہلے بُستان صاحب کو ان کی سیڑھی واپس کروں گا  ایک ہفتے سے اس کو بھول بیٹھا تھا  بیگم بولیں ایک دو دن سے فرق نہیں پڑتا  آج بہت سردی ہے اور آپ بہت تھک چکے ہیں  جبار صاحب بولے واقعی یہ بات درست ہے کہ میں تھکا ہوا بھی ہوں اور سردی بھی بہت ہے،لیکن مجھے ہر صورت میں سیڑھی کو واپس کرنے جانا ہے  خدا حافظ  بیگم ناراض ہو کر بولیں آج کی اس سے بڑی بے وقوفی کوئی اور نہیں ہو سکتی  لیکن جبار صاحب سیڑھی واپس کرنے چل پڑے  راستے میں جب وہ جمے ہوئے تالاب کے پاس پہنچے تو اسے غور سے دیکھنے لگے کہ برف کی سطح مضبوط اور گہری ہوئی ہے کہ نہیں،کچھ بچے اب بھی برف کے اوپر چہل قدمی کرتے ہوئے اس بات کا اندازہ لگا رہے تھے کہ برف کی موٹائی ان کا بوجھ برداشت کر سکتی ہے کہ نہیں  ایک چھوٹا بچہ تو بالکل تالاب کے بیچوں بیچ پہنچا ہوا تھا  جبار صاحب نے دور سے اس کو دیکھا تو بے اختیار ان کے منہ سے نکلا کتنا بے وقوف بچہ ہے  غور سے دیکھا تو وہ اسے پہچان گئے وہ ان ہی کا بیٹا حسن تھا  ابھی وہ اسے آواز دینے ہی والے تھے کہ اچانک برف کی سطح ایک آواز کے ساتھ ٹوٹی اور بے چارہ حسن یخ ٹھنڈے پانی میں غوطے کھانے لگا  وہ اب پانی کی سطح سے اوپر اُبھرنے کی کوشش کر رہا تھا اور مدد کے لئے چلا بھی رہا تھا  جبار صاحب کے لئے یہ بہت بڑا سانحہ تھا  وہ سوچ رہے تھے کہ انھیں کیا کرنا چاہیے  تبھی کوئی چلایا سیڑھی  سیڑھی ادھر لاؤ  تب جبار صاحب کو خیال آیا کہ وہ کیا اُٹھائے ہوئے کھڑے ہیں  انھوں نے فوراً برف کی اس سطح پر سیڑھی کو لٹا دیا،جو ذرا مضبوط تھی،پھر آہستہ آہستہ حسن کی طرف بڑھانے لگے  حسن نے ہاتھ پیر مارتے ہوئے آخر سیڑھی کو پکڑ لیا  اب جبار صاحب نے آہستہ آہستہ سیڑھی کو اپنی طرف کھینچنا شروع کیا  سیڑھی جب قریب آ گئی تو ساتھی ہی حسن بھی برف کی سطح پر پہنچ گیا  جبار صاحب پریشان بھی تھے اور ناراض بھی  وہ چلاتے ہوئے بولے تم بہت شرارتی،احمق اور بدتمیز بچے ہو  اب جلدی سے گھر پہنچو ماں کے پاس،وہ تمہیں خشک کپڑے پہنا دیں گی  حسن روتا ہوا گھر کی طرف دوڑ پڑا  جبار صاحب سیڑھی لے کر بُستان صاحب کے گھر کی طرف روانہ ہو گئے  بُستان صاحب خوش ہو کر بولے اتنے سرد موسم میں آپ سیڑھی واپس کرنے تشریف لائے ،جبار صاحب  بہت شکریہ  جبار صاحب بولے آپ کی بھابھی تو مجھے آنے نہیں دے رہی تھیں،لیکن میں شرمندہ تھا،اس لئے میں آ گیا  یہ میرا فرض ہے  دوسری بات یہ بھی ہے کہ اگر آج بھی میں یہ سیڑھی لے کر نہ آتا تو شاید میرا بچہ پانی میں ڈوب جاتا  میں اس وقت تالاب کے پاس تھا،جب وہ پانی میں گر گیا اور آپ کی سیڑھی میرے پاس تھی جس کی مدد سے میں نے اسے پانی سے نکالا  بُستان صاحب بولے تو پھر تو یہ انعام آپ کو قدرت کی طرف سے ملا میری سیڑھی واپس لانے کا  میں اس واقعے کو کبھی نہیں بھلا سکتا  جبار صاحب بولے اور میں آپ کے لئے لکڑی لانا بھی نہیں بھولا  واقعی جبار صاحب نہیں بھولے تھے اور اب آگ جلانے کے لئے بُستان صاحب کے پاس لکڑی کے خشک ٹکڑے موجود تھے  جبار صاحب نے اس واقعہ سے سبق سیکھا کہ سیڑھی واپس کرنے کی وجہ سے ہی ان کے بیٹے حسن کی جان بچ گئی  اب وہ کسی سے جب بھی کوئی چیز اُدھار لیتے ہیں تو فوراً واپس کر دیتے ہیں،لیکن سبھی لوگ تو ایسا نہیں کرتے  آپ کا کیا خیال ہے بچو  
نذیر انبالوی  امانت نے ڈگڈگی بجائی تو گلی کے بچے اپنے گھر سے باہر آ گئے  امانت نے بچوں کو مخاطب کرتے ہوئے کہا آج لاڈلا اور بہادر آپ کے سامنے موجود ہیں،دونوں آپ کو سلام کرتے ہیں  یہ کہہ کر امانت نے دونوں کی رسی کھینچی تو دونوں نے اپنی پیشانی پر ہاتھ رکھ کر بچوں کو سلام کیا  یہ بہادر ہے  امانت نے سبز رنگ کی عینک پہنے ایک بندر کی رسی کھینچی  بہادر نے قلا بازی کھائی تو بچوں نے تالیاں بجائیں  اور یہ ہے لاڈلا،میرا لاڈلا  امانت نے سرخ رنگ کی عینک پہنے دوسرے بندر کی رسی کھینچی تو لاڈلا نے بھی قلا بازی لگا کر بچوں سے داد لی  پھر امانت نے ڈگڈگی بجائی تو بہادر اور لاڈلا ناچنے لگے  دونوں کبھی بابو بن جاتے اور کبھی لیٹ کر سائیکل چلانے لگتے  جاری ہے  یہ تماشا ایک گھنٹے تک جاری رہا  بچوں نے زمین پر پیسے پھینکے تو بندروں نے جھک جھک کر سلام کرتے ہوئے پیسے اُٹھائے  امانت کی جیب میں خاصے پیسے آ گئے تھے  وہ دونوں کو لے کر پھل منڈی کی طرف گیا  ان کے لئے کیلے اور امرود لیے  بہادر اور لاڈلا نے خوب سیر ہو کر پھل کھائے  امانت نے دونوں کو دو سال پہلے پانچ ہزار میں خریدا تھا  دونوں بہت چھوٹے تھے  دونوں کو اشرف نامی شخص پہاڑی مقام سے پکڑ لایا تھا  وہ آزادی سے ایک جگہ سے دوسری جگہ اُچھلتے کودتے تھے  ایک درخت سے دوسرے درخت پر چھلانگیں لگاتے تھے  جنگلی پھل کھاتے،چشمے کا پانی پیتے،کیا مزیدار زندگی تھی  اشرف نے جال بچھایا تو دونوں اس میں پھنس گئے  جال کو اپنے دانتوں سے کاٹنے کی کوشش کی،مگر بے سود  اشرف پنجرے میں بند کرکے انھیں شہر میں لے آیا  خانہ بدوشوں نے گندے نالے کے پاس ڈیرا جمایا ہوا تھا  یہاں کوئی کاغذ چنتا تھا اور کوئی بھیک مانگتا تھا  کچھ لوگ بندر اور کچھ ریچھ گلی گلی میں نچا کر روزی روٹی کا بندوبست کرتے تھے  اشرف جب بھی کوئی بندر پکڑ کر لاتا تھا اسے فروخت کرنے کے لئے خانہ بدوشوں کے پاس آتا تھا  اشرف نے پنجرے میں بند بندر امانت کو دکھائے تو بندروں نے چیخ چلا کر اپنی ناراضی کا اظہار کیا تھا  امانت نے پانچ ہزار روپے میں دونوں بندر خرید لیے اور اسی دن دونوں بندروں کے نام رکھ دیے  بندر کا تماشا دکھانا امانت کا خاندانی پیشہ تھا  اس کے باپ دادا یہی کام کرتے تھے  امانت نے اسی ماحول میں آنکھ کھولی تھی  باپ کے انتقال کے بعد اس کے چچا نے اس کی تربیت کی  چچا کے پاس بھی بھورا بندر تھا  نہایت پھرتیلا،شرارتی اور کرتب کرنے میں ماہر  امانت نے چچا راجو سے بندروں کو سدھارنے کی تربیت کی  اسی تربیت کے ذریعے اس نے بہادر اور لاڈلا کو ناچنے،بابو بننے،مزدور بننے اور سائیکل چلانے کی اداکاری کرنے میں ماہر بنایا  امانت جہاں بھی تماشا دکھاتا،بچے اور بڑے سبھی بندروں کے کرتب سے محظوظ ہوتے تھے  دونوں کماؤ پوت ثابت ہوئے تھے  امانت ان کو لڈو اور برفی کھلاتا تھا  امانت کا بیٹا شرافت بھی اب چلنے لگا تھا  امانت بندروں کی رسی اسے پکڑا کر کہتا تھا کہ ان بندروں کو نچاؤ،کرتب دکھاؤ،شرافت رسی کھینچتا تو بندر قلا بازیاں لگانا شروع کر دیتے تھے  بندروں کو قلا بازیاں لگاتے دیکھ کر شرافت خوش ہو جاتا تھا  شرافت نے جب سے چلنا شروع کیا تھا،وہ ایک پل بھی ٹک کر نہ بیٹھتا تھا  وہ آگے آگے ہوتا اور ماں اس کے پیچھے پیچھے ہوتی تھی  گندے نالے کے ایک طرف گلی اور دوسری طرف بڑی سڑک تھی  بڑی سڑک سے بڑی بڑی گاڑیاں گزرتی تھیں  ماں نے عاجز آ کر اس کے پاؤں میں رسی باندھ کر اسے جھگی میں پڑی چارپائی سے باندھ دیا تھا  شرافت آگے بڑھتا تو پاؤں میں بندھی رسی سے گر جاتا  شام کو امانت آیا تو شرافت کے پاؤں میں رسی دیکھ کر بیوی پر ناراض ہوا  شرافت کے پاؤں میں بندھی رسی کھولی،آزادی پا کر شرافت اپنے باپ سے لپٹ گیا  وہ اتوار کا دن تھا  امانت بہادر اور لاڈلے کو لے کر نئی بستی گلاب نگر گیا تھا  دونوں نے اپنے کرتب سے بچوں کو محظوظ کیا  امانت کے جیب میں خاصے پیسے تھے  ان کے تھیلے میں کھانے پینے کی بھی خاصی چیزیں تھیں  ایک پارک میں بیٹھ کر امانت نے نوٹ سیدھے کیے  اس عرصے میں بہادر اور لاڈلا کیلے اور امرود کھاتے رہے  امانت نے وہیں بیٹھے ہوئے فیصلہ کیا کہ وہ گھر جاتے ہوئے شرافت کے لئے برگر لے کر جائے گا  وہ برگر دیکھ کر مچل جاتا تھا  شام تک امانت نے کئی جگہوں پر تماشا دکھایا تھا  جب وہ گھر پہنچا تو اس کے تھیلے میں برگر موجود تھا  وہ جھگی میں داخل ہوا تو وہاں ننھا سا چراغ تو جل رہا تھا،مگر وہاں کوئی موجود نہیں تھا  بابو مجو نے جب بتایا کہ دوپہر سے شرافت نہیں مل رہا تو امانت کے پاؤں تلے سے زمین نکل گئی  امانت کی بیوی کلثوم اپنے بیٹے کو مختلف گلیوں میں تلاش کرتی پھر رہی تھی  کچھ دیر بعد امانت بھی اس سے جا ملا تھا  کلثوم نے رو رو کر اپنا بُرا حال کر رکھا تھا  شام سے رات ہو گئی،مگر شرافت کا کوئی سراغ نہ ملا تھا  امانت اور کلثوم تھانے آ پہنچے تھے  انسپکٹر توحید نے نہایت محبت اور توجہ سے ان کی بات سنی  انھیں رخصت کرتے ہوئے تسلی دی کہ ان کا بیٹا جلد مل جائے گا  تھانے سے نکل کر امانت اور کلثوم جھگی میں تو آ گئے تھے،مگر انھیں ایسا لگ رہا تھا کہ ان کی جھگی کی رونق ختم ہو گئی ہو  ماں گم شدہ بیٹے کے جوتے اور کپڑے دیکھ کر زار و قطار رو رہی تھی  وہ ساری رات روتی رہی  امانت کی آنکھوں میں بھی آنسو تھے،مگر وہ برداشت کر رہا تھا  شرافت کی گمشدگی کے باعث امانت کو بہادر اور لاڈلے کا بھی خیال نہیں رہا تھا  وہ شام ہی سے بھوکے تھے  دونوں پہلے تو اس طرح خاموش نہ بیٹھے تھے  بھوکے ہونے پر خوب شور مچاتے تھے  رات کے آخری پہر امانت اُٹھا،بہادر اور لاڈلے کو کھانے کے لئے کچھ دیا  تھیلے میں برگر دیکھ کر امانت خود پر قابو نہ رکھ سکا  وہ پھوٹ پھوٹ کر رونے لگا  اس کے رونے کی آواز دوسری جھگیوں میں سنی گئی  کئی لوگ اسے تسلی دینے کے لئے آ گئے تھے  روتے روتے امانت کی نظر بہادر اور لاڈلے کی گردن پر پڑی  پٹے سے ان کے بال اُڑ گئے تھے  پھر وہ روتے ہوئے بہادر اور لاڈلے کے بارے میں سوچنے لگا  کلثوم اور امانت نے تین دن کرب میں گزارے  بدھ کی شام جب تھانے میں انھوں نے اپنے بیٹے شرافت کو دیکھا تو بے اختیار اس کی طرف بڑھ گئے  اسے خوب پیار کیا  دونوں رو رہے تھے  شرافت خوف زدہ ہو کر خاموش ہو گیا تھا  انسپکٹر توحید نے بتایا کہ ایک شخص کو گرفتار کیا گیا ہے،جس کے قبضے سے دس بچے برآمد کیے گئے ہیں،ان بچوں میں شرافت بھی شامل ہے  وہ شخص بچوں کو ایک گروہ کے ہاتھوں فروخت کرتا تھا،جو انھیں معذور کرکے بھکاری بناتے تھے  اگر بروقت کارروائی نہ ہوتی تو یہ بچے بھی فروخت کر دیے جاتے  شرافت کے آنے سے جھگی میں رونق لوٹ آئی تھی  امانت بار بار بہادر اور لاڈلے کی گردنوں کو دیکھ رہا تھا،جہاں مسلسل پٹا پڑا ہونے سے ان کے بال اُڑ گئے تھے  آخر ایک فیصلہ کرکے امانت نے اشرف کی تلاش شروع کر دی،جس سے امانت نے بندر خریدے تھے  آخر وہ اشرف کو تلاش کرنے میں کامیاب ہو گیا تھا  تم ان دو بندروں کو کہاں سے پکڑ کر لائے تھے  امانت کے سوال پر اشرف نے بتایا میں انھیں ایوبیہ کے پہاڑی مقام سے پکڑ کر لایا تھا  تمہیں میرے ساتھ وہاں چلنا ہو گا  امانت نے اشرف کو غور سے دیکھ کر کہا  کیوں  اس کیوں کے جواب میں امانت نے ساری بات بتائی تو اشرف نے کہا وہاں تک پہنچنے اور واپس آنے میں بہت پیسہ لگے گا  میں پیسہ خرچ کرنے کے لئے تیار ہوں  امانت نے فوراً جواب دیا  ایک ہفتے بعد امانت،بہادر اور لاڈلے کو لے کر اشرف کے ساتھ ایوبیہ میں موجود تھا  درختوں کے جھنڈ کے قریب کھڑے تھے  ہاں،ہاں  یہی وہ جگہ ہے جہاں سے میں نے ان بندروں کو پکڑا تھا  بالکل یہی جگہ ہے  اشرف نے اِدھر اُدھر دیکھتے ہوئے کہا  امانت نے کچھ کہے بغیر دونوں بندروں کے پٹے کھولے،ان کو پیار کیا  ان کی گردنوں سے اُڑے ہوئے بال دیکھے اور پُرنم آنکھوں سے انھیں تکتے ہوئے کہا جاؤ میرے پیارو،جاؤ اپنی ماں کے پاس واپس جاؤ،آزاد دنیا میں،جہاں کوئی تمہاری گردنوں میں پٹا نہ ڈالے  آج سے تم آزاد ہو،جاؤ  بہادر اور لاڈلا کچھ دیر تو امانت کو تکتے رہے پھر چھلانگیں لگاتے ہوئے،درختوں کے جھنڈ میں دور بہت دور نکل گئے  اب امانت خود کو بہت ہلکا پھلکا محسوس کر رہا تھا  اس کے بعد امانت نے ساری زندگی محنت مزدوری کرکے روزی کمائی،مگر کسی جانور کو قید میں نہیں رکھا  
انوار آس محمد  وہ محلے بھر میں بھائی میاں کے نام سے مشہور تھے  دنیا میں ان کا کوئی نہ تھا  وہ اپنے خادم کاشی کے ساتھ گھر میں رہتے تھے  ان کے پاس اللہ کا دیا سب کچھ تھا  ایک چھوٹا سا چائے کا ہوٹل تھا جو اچھا چل رہا تھا  ان کا گزارہ آسانی سے ہو جاتا تھا  بھائی میاں کو بچوں سے بہت پیار تھا  وہ ہر جمعہ کو نماز کے بعد پورے محلے کے بچوں کو اپنے گھر پر بلاتے تھے اور اپنے ہاتھ کی بنی ہوئی آلو گوشت کی بریانی کھلایا کرتے تھے  پورا محلہ بھائی میاں کو بہت پسند کرتا تھا  ہر فرد ان کی بہت عزت کرتا تھا اور محلے کے بچے تو ان سے بہت ہی پیار کرتے تھے  وہ بھی جمعہ کا دن تھا بچوں کی دعوت کا دن  بھائی میاں کی اس دن سخت طبیعت خراب تھی  انھیں تیز بخار تھا  جاری ہے  وہ پریشان بھی تھے کہ بچوں کے لئے کس طرح بریانی تیار کریں  بھائی میاں  دعوت اگلے جمعہ کو کر لیں،تب تک آپ کی طبیعت بھی ٹھیک ہو جائے گی  کاشی نے کہا  لیکن بھائی میاں نہیں مان رہے تھے وہ ہر حال اس روایت کو قائم رکھنا چاہتے تھے  ابھی وہ کاشی سے بات ہی کر رہے تھے کہ ڈاکٹر صاحب آ گئے  انھوں نے بھائی میاں کو دوا دی اور ایک انجکشن بھی لگا دیا  بھائی میاں کو سکون ملا اور وہ سو گئے  بخار بہت تیز تھا  کاشی نے انھیں آرام کرنے دیا  دوا میں نیند کی گولی بھی شامل تھی بھائی میاں دوپہر تک سوتے رہے،لیکن جب اُن کی آنکھ کھلی تو وہ گھبرا گئے بریانی پکانے کا وقت گزر چکا تھا  انھوں نے کاشی کو بلایا اور کہا تم نے مجھے اُٹھایا کیوں نہیں  اب بچوں کی دعوت کیسے ہو گی  وہ بہت اُداس تھے  مجھے ڈاکٹر صاحب نے منع کیا تھا جی  کاشی نے جواب دیا  دوپہر کے تین بج رہے تھے  بھائی میاں کا بخار ذرا کم ہوا تھا،لیکن وہ ابھی پوری طرح ٹھیک نہیں ہوئے تھے  وہ بستر پر اُداس لیٹے ہوئے تھے کہ آج بچوں کی دعوت نہیں کر سکے  اچانک کیا دیکھتے ہیں کہ کسی نے دروازے پر دستک دی  کاشی نے اُٹھ کر دروازہ کھولا تو وہاں بہت سے بچے کھڑے تھے  بھائی میاں نے انھیں اندر بلایا  اس سے پہلے کہ وہ بچوں کو یہ بات بتاتے کہ آج بریانی نہیں بن سکی،تمام بچے ان کے پاس پہنچے  کچھ بچوں نے ہاتھ میں پھول اُٹھائے ہوئے تھے اور کچھ اپنے اپنے گھر سے بریانی بنوا کر لائے ہوئے تھے  بھائی میاں بچوں کو حیرانی سے دیکھ رہے تھے کہ ایک بچے نے کہا بھائی میاں  ہمیں کاشی نے بتا دیا تھا کہ آپ کی طبیعت ٹھیک نہیں،لیکن آپ پھر بھی ہماری دعوت کرنا چاہتے ہیں تو ہم نے سوچا کہ آج ہم سب آپ کے ساتھ مل کر کھانا کھائیں  آج آپ ہماری طرف سے دعوت قبول کریں  امی نے آپ کے لئے دلیا بھیجا ہے،کیونکہ آپ کو بخار ہے،یہ آپ کے لئے بہتر ہو گا  یہ بات سن کر بھائی میاں کی آنکھوں میں خوشی کے آنسو آ گئے  انھوں نے تمام بچوں کا شکریہ ادا کیا پھر سب نے مل کر کھانا کھانا شروع کیا  اور یوں بھائی میاں کی پریشانی دور ہو گئی  
حمنہ محمد عقیل شاہ،لیاری  ہالہ میٹرک کی طالبہ تھی  نماز جمعہ کے بعد سب کھانا کھانے بیٹھے ہی تھے کہ دروازے کی گھنٹی بجی  ابو دروازہ کھولنے چلے گئے  جب وہ کمرے میں آئے تو ان کے ساتھ ہالہ کی ہم عمر ایک لڑکی تھی  امی کے پوچھنے پر اس نے بتایا کہ میرا نام بہارے ہے اور میں نورپور گاؤں کے آخری حصے والے گھر میں رہتی ہوں  کچھ سال پہلے میرے امی ابو کا انتقال ہو گیا  کوئی رشتے دار نہیں تھا،اس لئے میں نے خود ہی مٹی کے کھلونے بنا کر بیچنا شروع کر دیا،مگر اب مٹی کے کھلونوں کا دور ختم ہو گیا ہے  دو دن سے گھر میں کچھ پکانے کے لئے نہیں ہے  آپ لوگ یہ کھلونے خرید لیں یا پھر مجھے کچھ کھانے کو دے دیں  ہالہ کو بہت دکھ ہوا بہارے کے بارے میں جان کر اس کی امی نے اس سے کھلونے لے کر اسے ایک ٹرے میں بریانی دی اور ابو نے کچھ پیسے بھی دیے  جاری ہے  اس نے امی سے درخواست کی کہ آپ مجھے اپنے گھر میں کام پر رکھ لیں  میں ہر کام کر لیتی ہوں  ہالہ کی امی کو اس سے ہمدردی تھی،اس لئے امی نے اسے دو دن بعد کام پر آنے کا کہہ دیا  ہالہ حیران تھی کہ امی اسے کام پر کیسے رکھ سکتی ہیں،کیونکہ انھیں کسی اور کا کام پسند نہیں تھا  ہالہ نے امی سے پوچھا تو انھوں نے کہا کہ دو دن بعد بتاؤں گی  بہارے دو دن بعد آئی تو امی نے کہا کہ میں تمہیں کام پر رکھوں گی،لیکن تمہیں ہالہ کے ساتھ اسکول جانا ہو گا  بہارے یہ سن کر بہت خوش ہوئی  امی ابو کے انتقال کے بعد اس نے اسکول چھوڑ دیا تھا اور اب یہ سنہری موقع ہاتھ سے جانے نہیں دے سکتی تھی،اس لئے اس نے فوراً ہامی بھر لی اور ہالہ کی امی کا بہت شکریہ ادا کیا  اب وہ ہالہ کی دوست بن گئی تھی اور اسی گھر میں رہنے لگی تھی  ہالہ کے ساتھ پڑھائی کرتی اور ہالہ کے ساتھ ہی گھر کا کام بھی کرتی  ہالہ کی امی مہینے کے آخر میں اسے کچھ پیسے دینا چاہتی تھیں،مگر اس نے لینے سے انکار کر دیا کہ آپ میرا اتنا خیال رکھتی ہیں  مجھے اسکول بھیج رہی ہیں  یہاں مجھے کوئی تکلیف نہیں ہے  میں آپ کا یہ احسان زندگی بھر نہیں بھلا سکتی  بہارے ہر وقت اللہ سے گھر والوں کے لئے دعا کرتی تھی  جن کے وسیلے سے اللہ نے اس کی زندگی کی مشکلات ختم کر دی تھیں  
جدون ادیب  جب میں محکمہ مال کے افسران اور پٹواری کی مدد سے اپنی زمینوں کا قبضہ لے کر گھر پہنچا تو بہت پُرسکون تھا  چچا نے جائیداد کے بٹوارے کے لئے بڑے بھائی کے ساتھ بڑی زیادتی کی  مجھے چند کھیت ملے تھے  مال مویشی کا بڑا حصہ چچا کو مل گیا تھا  میں نے شہر میں رہ کر تعلیم حاصل کی تھی اور گاؤں کے لوگوں سے مختلف سوچا کرتا تھا  میرے پاس کتابیں اور انٹرنیٹ کی دنیا موجود تھی تو میں نے سیکھنے کا عمل شروع کیا  جب میں نے اپنے باغ کا جائزہ لیا تو پتا چلا کہ وہاں زیادہ تر درخت آلو بخارے اور سیب کے ہیں،تب ایک خیال میرے دماغ میں آیا اور میں نے اس پر تحقیق شروع کر دی  پتا چلا کہ فصل تیار ہوتے ہی کھڑی فصل کو بیوپاریوں کو بیچ دیا جاتا تھا  جب میں کھیتوں کی طرف گیا تو ان کا بُرا حال تھا  جاری ہے  والد صاحب آخر میں بہت بیمار رہے تو وہ کھیتوں کی طرف توجہ نہ دے سکے تھے،چنانچہ میں نے مزدور لگا کر کھیتوں میں کام شروع کر دیا  میں نے حکمت عملی سے کام لیا اور گندم اور مکئی اُگانے کے بجائے ٹماٹر اُگانے کا فیصلہ کیا  اس دن میرا بہت مذاق بنا،کیونکہ پچھلے سال ٹماٹر اتنی بڑی مقدار میں لگائے گئے تھے کہ آخر میں ان کا خریدار ملنا مشکل ہو گیا تھا اور کسانوں کا بڑا نقصان ہوا تھا  دراصل وہ ماضی دیکھ رہے تھے اور میں مستقبل  جب ٹماٹر تیار ہوئے تو پتا چلا کہ اس مرتبہ لوگوں نے ٹماٹر کم اُگائے ہیں،چنانچہ ان کی قیمت بہت بڑھ چکی ہے یوں میں نے کئی گنا منافع حاصل کیا  اب چچا کی آنکھیں کھلیں،مگر وہ اپنی اکڑ میں رہے،البتہ چچا کا لڑکا یعنی میرا چچا زاد بھائی خرم میرا دوست بن گیا  میں نے اسے سکھایا کہ ایک اَن پڑھ اور پڑھے لکھے کسان میں کیا فرق ہوتا ہے  میری آمدنی بہت بڑھ چکی تھی،اس لئے میں نے لوگوں کی خدمت کرنے کا فیصلہ کیا  میری والدہ نے دو غریب لڑکیوں کی شادی کرائی  میں نے گاؤں کے واحد اسکول کو فرنیچر تحفے میں دیا  میری فصل گاؤں کے غریب ترین لوگوں کے گھر میں مفت پہنچی اور یوں ہر طرف برکت ہی برکت ہو گئی  چچا حیران تھے کہ وہ اتنے تجربے اور چار بیٹوں کے ہوتے ہوئے اتنا نہیں کما رہے تھے جتنا میں اکیلا کما رہا تھا  پھر وہ حسد کا شکار ہو کر میرے خلاف ہو گئے  پہلے میری چار بھینسیں چوری ہوئیں پھر کسی نے میرے کھیتوں میں تیار فصل کو آگ لگا دی  مجھے اندازہ ہو گیا تھا کہ یہ کس کا کام ہے،مگر میں نے صبر کیا اور کسی قسم کی کارروائی نہیں کی  لوگوں کے کہنے پر اپنے گاؤں کی طرف سے کونسلر کے انتخاب میں میں نے بھی لڑنے کا فیصلہ کیا  اس فیصلے سے ہر طرف ایک ہل چل پیدا ہو گئی  پھر پتا چلا کہ چچا بیمار ہیں  میں ان کی عیادت کو گیا  وہ سخت علیل تھے  انھوں نے مجھ سے تنہائی میں بات کرنے کی خواہش ظاہر کی  سب چلے گئے تو وہ بولے خالد بیٹا  یوں لگتا ہے،میرا آخری وقت قریب ہے  ایسا مت کہیں چچا  خدا آپ کا سایہ ہمارے سروں پر ہمیشہ قائم رکھے  میں نے خلوص سے بھرے لہجے میں کہا  انھوں نے میری طرف غور سے دیکھا پھر دکھ بھرے لہجے میں بولے میں چھوٹا بھائی ہونے کے باوجود تمہارے باپ سے برتری کے خواب دیکھتا تھا،مگر عزت،دولت،شہرت وہ ہر معاملے میں مجھ سے بہتر ہی رہے  بھائی صاحب کا دکھ اندر ہی اندر مجھے کھوکھلا کر چکا ہے  میں اب تم سے اپنے گناہوں کی معافی مانگنا چاہتا ہوں  تمہارا جو نقصان ہوا،اس کی ادائی کرنا چاہتا ہوں  تم چاہو،لے لو تاکہ میں اطمینان سے مر سکوں  میرے والد اپنے چھوٹے بھائی سے جو چاہتے تھے،جیسا ان کو دیکھنا چاہتے تھے،وہ آج ویسے ہی بن گئے تھے  تبدیل ہو گئے تھے  تب میں مسکرایا اور جیب سے ایک کاغذ نکال کر ان کے سامنے کیا آپ مرنے کی باتیں کر رہے ہیں  بغیر کسی بیماری کے خود کو بیمار کیے ہوئے ہیں  ادھر گاؤں والوں کو آپ کی ضرورت ہے اسی لئے یہ انتخاب آپ لڑ رہے ہیں  دیکھیے،یہ پمفلٹ میں نے تیار کروایا ہے اور کل سے سوچ رہا تھا کہ آپ کو دکھاؤں  چچا کے دکھ اور بیماری کا مداوا شاید یہی الفاظ تھے  میں نہیں چاہتا تھا کہ چچا کے ہوتے ہوئے بھتیجا گاؤں والوں کی نمائندگی کرے  چچا نے خود ہی احساسِ ندامت ظاہر کر دیا تو میں نے بھی ان کو وہ کچھ دے دیا جس کے وہ مستحق تھے  چچا نے انتخاب لڑا،مگر معمولی فرق سے ہار گئے،مگر ان کو اس کا کوئی دکھ نہیں تھا  اس کے بعد چچا اور میں نے مل کر محنت کی  لوگوں کی فصلوں کو اچھے داموں خرید کر منڈیوں تک خود پہنچانے اور بیچنے کا نظام قائم کیا  نئی شجرکاری کی بے آباد جگہوں پر پھل دار درختوں کے پودے لگائے  جنگلی جڑی بوٹیوں پر تحقیق کرکے ان کو سکھانے اور جمع کرنے لگے  کچھ ہی سالوں میں ہم گاؤں کے سب سے مال دار لوگ بن گئے  چچا نے لوگوں کی اتنی خدمت کی کہ وہ ان میں ہمارے دادا کا عکس دیکھنے لگے اور ان کی عزت اور احترام میں اضافہ ہو گیا  
ثانی زہرا  ہسپتال میں ایک غریب عورت روتی ہوئی اپنے بچے کو لے کر آئی  اس کے بچے کو دیکھنے کا کام میڈیکل کے آخری سال میں ٹریننگ لینے والے ڈاکٹر وقار کے ذمے لگایا گیا  میڈیکل کالج سے کچھ دنوں بعد ڈگری ملنے والی تھی،پھر وہ آزادی سے کہیں بھی کلینک کھول سکتا تھا  بچے کی ایک ٹانگ بڑی اور ایک ذرا سی چھوٹی تھی  بائیں ہاتھ میں اُنگلیاں بھی چار تھیں  اس نے بچے کو دیکھ کر بُرا سا منہ بنایا کہ اس اپاہج کو زندہ رکھنے کا کیا فائدہ،لیکن یہ اس کا امتحان بھی تھا  اس نے ڈگری کھونے کے ڈر سے بچے کی دیکھ بھال شروع کر دی  آکسیجن لگائی تو بچہ سانس لینے لگا  کچھ دن علاج کے بعد بچہ بالکل صحت یاب ہو گیا  اس کی ماں دعائیں دیتی ہوئی رخصت ہو گئی  وہ حقارت سے دونوں کو جاتا دیکھتا رہا  جاری ہے  وقت گزرتا گیا  وقار ایک کامیاب ڈاکٹر بن گیا،لیکن اس کا مقصد صرف پیسہ کمانا تھا  دولت کی ریل پیل نے رہی سہی انسانیت بھی ختم کر دی  شادی کے بعد اکلوتی بیٹی کی ہر خواہش پوری کی  ایک دن اچانک بیٹی کے پیٹ میں شدید درد شروع ہو گیا  خود بھی علاج کیا اور دوسرے ڈاکٹروں سے بھی مشورہ کیا  ڈاکٹر اس کی بیٹی کا علاج کرنے میں ناکام رہے  تھک کر ایک سرکاری ہسپتال کے ڈاکٹر کے پاس لے گیا  وہ انتہائی ماہر ڈاکٹر تھا  حالانکہ اس کی عمر زیادہ نہیں تھی  اس نے فوراً بچی کا مرض پکڑ لیا اور کچھ روز کے علاج سے اس کی بیٹی مکمل صحت یاب ہو گئی  آج ڈاکٹر وقار اس ڈاکٹر کا شکریہ ادا کرنے سرکاری ہسپتال آئے تھے،جو اس کے محسن تھے  اتفاق سے ڈاکٹر صاحب اپنے کمرے سے باہر نکلے تو ڈاکٹر وقار حیران رہ گئے  انھوں نے پہلی بار ڈاکٹر صاحب کو چلتے دیکھا تھا  انھوں نے غور کیا تو شرم سے ان کا سر جھک گیا  سرکاری ڈاکٹر لنگڑا کر چل رہے تھے،کیونکہ ان کی ایک ٹانگ چھوٹی تھی اور بائیں ہاتھ میں چار اُنگلیاں تھیں  
مریم شہزاد  تم تو اچھی بچی ہو نا تم کہنا مان لو،یہ بڑی والی پینسل بھائی کو دے دو،شاباش  امی نے مہک کو پیار سے سمجھایا تو اس نے ایک نظر پینسل کو دیکھا اور پھر امی کو جنھیں یقین تھا کہ وہ ان کی بات مان لے گی،کیونکہ وہ اچھی بچی ہے  اس نے بھائی کو بڑی پینسل دے دی اور خود چھوٹی پینسل سے اسکول کا کام کرنے لگی  بھائی بڑی دیر سے اس کی پینسل لینے کی کوشش کر رہا تھا  اس نے پینسل ہاتھ میں آتے ہی امی کے سامنے تو شکریہ کہا،مگر جیسے ہی امی اُٹھ کر گئیں مہک کو منہ چڑایا اور بولا اب تم دیکھنا میں تمہاری چہیتی پینسل کے ساتھ کیا کرتا ہوں  دوسرے ہی دن اس نے پینسل چھیل چھیل کر برباد کر دی اور خود دوسری لے آیا  مہک کی آنکھوں میں آنسو آ گئے  جاری ہے  یہ پینسل اس کو تحفے میں ملی تھی اور یہ تحفہ وہ بہت احتیاط سے استعمال کرتی تھی  اس نے امی کے کہنے پر اسے دے دی تھی  وہ اچھی بچی جو تھی  ایک دن اسکول میں فضہ نے کہا مہک  تم مجھے اپنی کاپی دے دو،میں دو دن اسکول نہیں آ سکی تھی  بھئی تم نے پہلے بھی میری کاپی پھاڑ کر واپس کی تھی  مہک نے اپنا بیگ بند کرتے ہوئے کہا  اچھا پکا وعدہ اب خراب نہیں ہو گی تمہاری کاپی  فضہ نے کہا تو مہک سوچنے لگی  فضہ نے پکا وعدہ کر لیا تو مہک نے کاپی بیگ سے نکال کر اسے دے دی  تم میری بہت اچھی سہیلی ہو مہک  بہت بہت شکریہ  فضہ نے کہا تو وہ مسکرا دی  دوسرے دن فضہ نے چھٹی ہی کر لی جس کی وجہ سے مہک کا کام نامکمل رہ گیا،لیکن شکر ہے کہ وہ مس کی ڈانٹ سے بچ گئی،کیونکہ مس کو معلوم تھا کہ وہ اچھی بچی ہے  کبھی بھائی اس کی کوئی چیز ہتھیا لیتا تو کبھی بہن اس کے پسندیدہ سوٹ پر قبضہ کر لیتی اور اس کو سمجھ نہیں آتا کہ وہ کیا کرے  مہک نہ اسکول میں شرارتیں کرتی نہ گھر میں  کبھی اس کا بھی بہت دل چاہتا کہ خوب اُچھلے کودے،اُدھم مچائے،شرارتیں کرے،مذاق مذاق میں کسی کو بوکھلا دے،زور زور سے قہقہے لگائے  وہ اپنے ساتھ دوسروں کے سلوک سے گھبرا گئی تھی  جب وہ سوچتی کاش  میں بھی عام سی بچی ہوتی  آج کل اس کو یہ احساس اور زیادہ ہو رہا تھا  اب وہ چپ چپ رہنے لگی تھی  کوئی کچھ کہتا تو چڑ جاتی،امی اس کی کیفیت دیکھ رہی تھیں  کیا بات ہے مہک  میری شہزادی کچھ پریشان ہے  ایک دن امی نے پیار سے پوچھا  امی کے اس طرح پوچھنے پر اس کی آنکھوں میں آنسو آ گئے  امی نے گلے لگا کر پیار کیا میری پیاری بیٹی  کیوں رو رہی ہے  میں بھی اب عام بچوں کی طرح بننا چاہتی ہوں  مہک نے روتے ہوئے کہا تو امی چونک گئیں  انھوں نے حیران ہو کر پوچھا ارے،تم اچھی بچی کیوں نہیں رہنا چاہتی ہو  سب میری چیزیں لے لیتے ہیں،میں شرارتیں بھی نہیں کرتی،چھوٹے بھائی کو بھی نہیں مارتی،آپ کے اور دادا،دادی کے بھی سب کام کرتی ہوں اور دوسرے سب تو ضدیں بھی کرتے ہیں،شور بھی مچاتے ہیں گھر بھی پھیلا دیتے ہیں تو میں کیوں ایسی نہیں ہوں  مہک نے افسردہ لہجے میں کہا  امی نے اسے پیار کیا اور کہا اللہ تعالیٰ نے سب کی فطرت الگ الگ بنائی ہے  کوئی لا ابالی ہوتا ہے،کوئی سنجیدہ  کوئی شرارتی تو کوئی جھگڑالو،سب الگ الگ مزاج کے انسان بنائے ہیں،تم اچھی بچی ہو اور اچھی ہی رہو گی اور یہ کس نے کہا کہ اچھے بچے ہنس نہیں سکتے یا شرارت نہیں کر سکتے  اگر دل چاہے تو تم زور زور سے ہنس بھی سکتی ہو،تم ہنسی مذاق بھی کر سکتی ہو  مجھے پتا ہے کہ تم کسی کو نقصان پہنچانے کا سوچو گی بھی نہیں اور تم تو ہر کلاس میں بہترین طالبہ کی سند لیتی ہو  سب بچوں میں تم خاص ہو،اس لئے سب تم کو پسند کرتے ہیں  اگر نک چڑھی بن جاؤ گی تو سب تم سے دور ہو جائیں گے  مہک کی سمجھ میں امی کی بات آ گئی  وہ اب بھی اچھی بچی ہے  سب کے کام آنے والی،مگر چھوٹی چھوٹی شرارتیں بھی کر لیتی ہے اور دل کھول کر ہنستی بولتی بھی ہے،کیونکہ وہ سمجھ گئی ہے کہ اسے ہنستے مسکراتے رہ کر سب کے کام آنا ہے  
یمنیٰ امجد،احمدپور شرقیہ  بیٹا  تم پڑھ لکھ کر کیا بننا چاہتی ہو  چچا ارشد ہدیٰ کے گھر آئے تو انھوں نے ہدیٰ کو پڑھائی میں مگن دیکھ کر اس سے سوال کیا  چچا  میں ڈاکٹر بننا چاہتی ہوں  ہدیٰ نے ایک عزم سے کہا  واہ بھئی،بڑا اچھا انتخاب ہے ہماری بٹیا کا  چچا ارشد نے داد دی  اس کے ابو نے بتایا جب سے پھوپھو کے ہسپتال سے ہو کر آئی ہے تب ہی سے اس نے فیصلہ کر رکھا ہے  ابو نے پیار بھری نظروں سے ہدیٰ کی طرف دیکھا  چچا نے بڑے بھائی سے کہا بات بھی ٹھیک ہے بھائی صاحب  ہمارے ملک میں خواتین کے لئے سب سے محفوظ اور عزت والا شعبہ یہی ہے  ہاں اور پیسہ بھی تو اسی شعبے میں ہے  آپ نے دیکھا نہیں رضوانہ باجی نے کتنا بڑا گھر لے لیا،گاڑی،روپیہ،پیسہ سب کچھ تو ہے ان کے پاس  جاری ہے  ابو نے بھائی کی بات آگے بڑھائی لیکن میں پیسے کے لئے نہیں  ہدیٰ نے کچھ کہنا چاہا  ہدیٰ بیٹا  یہ جوس لے جاؤ  امی نے آواز لگائی تو وہ ابو اور چچا پر ایک نظر ڈال کر اُٹھ گئی  دونوں باتوں میں مصروف ہو چکے تھے  ہدیٰ کی پھوپھی شہر میں ایک ماہر ڈاکٹر کے طور پر جانی جاتی تھیں  پچھلے دنوں انھوں نے اپنا نیا ہسپتال قائم کیا تھا  ہدیٰ نیا ہسپتال دیکھنے کے لئے پھوپھو کے پاس جانے کو بے قرار تھی  وہ ڈاکٹروں کو مسیحا اور درد دل رکھنے والا انسان سمجھتی تھی  ہدیٰ اپنی امی کے ساتھ ہسپتال پہنچی  پھوپھی اتفاق سے ہسپتال کے باہر ہی مل گئیں  پھوپھو  مجھے آپ کا ہسپتال دیکھنا ہے  ہدیٰ نے پھوپھو سے کہا  ہاں،ہاں ضرور،آجاؤ چلتے ہیں  پھوپھو فوراً تیار ہو گئیں  جیسے ہی وہ ہسپتال میں داخل ہوئے ایک عورت روتی پیٹی،چیختی چلاتی آئی اور ہاتھ جوڑ کر کہنے لگی ڈاکٹر صاحبہ  میری بیٹی کی جان خطرے میں ہے،خدا کے لئے اس کا معائنہ کر لیں  آپ کاؤنٹر پر فیس جمع کروا کر پرچی بنوا لیں  ڈاکٹر رضوانہ نے پیشہ ورانہ مسکراہٹ کے ساتھ جواب دیا  ڈاکٹر صاحبہ  ہم غریب لوگ ہیں آپ مہربانی کرکے چیک کر لیں،ہم پیسے بعد میں دے دیں گے  اس عورت کے الفاظ بیچ میں ہی رہ گئے اور ڈاکٹر رضوانہ اس کی پوری بات سننے کی زحمت گوارا کیے بغیر ہدیٰ کا ہاتھ تھامے آگے بڑھ گئیں  پھوپھو  آپ اس کی بیٹی کو دیکھ لیں اگر وہ سچ میں  ہدیٰ نے کچھ کہنا چاہا  ہدیٰ بیٹی  یہاں آنے والا ہر دوسرا مریض غریب ہونے کا بہانہ کرتا ہے  ہم ایسے ہی مفت علاج کرنے لگے تو روپے کیسے کمائیں گے  پھوپھو نے دو ٹوک لہجے میں جواب دیا  آج پندرہ سال بعد غریبوں کی ہمدرد ڈاکٹر ہدیٰ ایک مایہ ناز سرجن ہے اور شہر بھر میں مشہور ہے  آج بے اختیار ڈاکٹر ہدیٰ کا دل بھر آیا  اپنے پاس موجود اللہ کی نعمتوں کا شکر ادا کرتے ہوئے اس کے دل سے بے اختیار صدا آئی تم زمین والوں پر رحم کرو،آسمان والا تم پر رحم کرے گا  
ایمان خان  نوری او نوری  کہاں مر گئی لو جی ذرا دیکھو اسے مہارانی صاحبہ کیسے گھوڑے بیچ کر سو رہی ہے  جی باجی اُٹھ گئی باجی  نا تو مجھے یہ بتا یہ جو سارا کام بکھرا پڑا ہے تیرا باپ کرے گا  مفت کی روٹیاں توڑ توڑ کے تیری یہ حالت ہو گئی ہے  آج تو دیکھیں ذرا صرف ایک وقت کھانا ملے گا تو تیرے ہاتھ پاؤں بھی چلیں گے اور تیرا دماغ بھی ٹھکانے آ جائے گا  جلدی سے جا صاحب کو کپڑے دے کر آ پھر بچوں کے لئے ناشتہ بھی بنانا ہے  نوری چھلانگ لگا کر اُٹھی جلدی سے اپنا بستر تہہ لگایا منہ پر پانی کے چھینٹے مارے اور تیزی سے باورچی خانے کا رُخ کیا  چولہے کے ایک طرف چائے کا پانی چڑھایا اور دوسری طرف چھوٹے چھوٹے ہاتھوں سے روٹیاں بنانے لگی  جاری ہے  نوری عبدالکریم صاحب کے گھر ملازمہ تھی اس کو چند دن ہوئے تھے کام پر آئے ہوئے  نوری کے ابو اس کے پیدا ہونے کے ایک سال بعد ہی چل بسے تھے اور اس کی ماں تین سال پہلے کینسر کے جان لیوا مرض میں مبتلا ہو کر اس دنیا سے رخصت ہو گئی  نوری کے چچا نے اسے یہاں کام پر لگایا تھا اس وقت اس کی عمر صرف 9 برس تھی  نوری باورچی خانے سے فارغ ہوئی تو باہر سے پھر مالکن کی آواز آئی  نوری او نوری  جی آئی باجی صاحبہ  شام کو مہمان آ رہے ہیں دعوت کی تیاری کرنی ہے  مہمان  کیا مصیبت ہے  نوری کو اپنی آنکھوں کے سامنے برتنوں کا انبار نظر آنے لگا  جلدی ہاتھ چلا  اور سُن آج گیسٹ روم کی ذرا اچھی طرح سے صفائی کر دینا اور ذرا دھیان سے اگر اس بار کوئی چیز ٹوٹی تو تیری ہڈیاں توڑ دینی ہیں میں نے  نوری کو پچھلی والی مار یاد آ گئی جو ایک گلدان ٹوٹنے پر اس کو صاحب جی کے موٹے چمڑے والے بیلٹ سے پڑی تھی  اس مار کے زخم بھر جاتے ہیں لیکن اپنے نشان چھوڑ جاتے ہیں  نوری کے ہاتھ پر اس مار کا نشان آج بھی موجود تھا جو حیرت انگیز طور پر ایک تتلی کی شکل اختیار کر گیا تھا  گیسٹ ہاؤس سے لے کر گھر کی صفائی کرنے کے بعد وہ باورچی خانے میں چلی گئی اور اپنی مالکن کے دیئے ہوئے احکامات کے مطابق کام کرنے لگی  دیر رات تک مہمانوں کی خاطر سے فارغ ہونے کے بعد نوری کی حالت خراب ہونے لگی سارے دن کی انتھک محنت کے بعد اس کے ننھے سے جسم کو تھکاوٹ نے گھیر لیا تھا  اس کی کمزور ہڈیاں درد سے ٹوٹ رہی تھیں  ایک طرف کاموں کے ڈھیر تھے جو اس کو کرکے سونے تھے دوسری طرف وہ خود تھی جو برآمدے میں بیٹھی وہیں ڈھیر ہو رہی تھی  سامنے سے آنے والے ہوا کے جھونکے اس کو نیند کی تھپکیاں دینے لگے اس کو یوں محسوس ہوا جیسے وہ اپنی ماں کی آغوش میں لیٹی سو رہی ہے  اس کے وجود کی غنودگی فضا میں گھلنے لگی  بھاڑ میں جائے کام بھاڑ میں جائیں برتن میں سونے لگی ہوں  نوری وہیں لیٹی لیٹی سو گئی  اچانک مالکن کی ٹھوکر لگنے سے اس کی آنکھ کھلی ہڈ حرام کام چور سارا گھر بکھرا پڑا ہے اور تو پھر آرام کرنے لگی  چل اُٹھ یہاں سے جا کر میرے لئے چائے بنا کر لا صبح سے بھاگ بھاگ کے میری تو حالت خراب ہو رہی ہے  نوری خاموشی سے اُٹھی چائے بنانے چلی گئی  برتنوں کو دیکھا تو اسے لگا جیسے اسے منہ چڑھا رہے ہیں اس کی طرف دیکھ کر مسکرا رہے ہیں  نوری غصے میں برتنوں کی طرف بڑھی اور ان سے کشتی لڑنے لگی  سارے برتن دھونے کے بعد اس کو خیال آیا کہ ابھی آٹا بھی گوندھنا ہے اور بکھرے ہوئے گھر کو سمیٹنا بھی ہے  آج سزا کے طور پر اس کو دوپہر کو ایک وقت ہی کھانا ملا تھا  مالکن کا خیال تھا کہ اگر نوکروں کو ہر وقت کھانا کھلاتے رہو تو وہ کام نہیں کرتے سُست ہو جاتے ہیں حالانکہ آج دعوت تھی طرح طرح کہ کھانے پکے تھے لیکن نوری کی ہمت نہیں تھی کچھ بچا ہوا بھی اُٹھا کر کھا لے  کام کا سوچ کر نوری کا دماغ چکرانے لگا بھوک سے اس کے معدے میں آنتیں مزید سکڑنے لگیں  وہاں پر رہنا ناقابل برداشت ہو گیا تھا اس نے یہ سوچ لیا تھا کہ یہ دن گزرتے ہی وہ یہاں سے چلی جائے گی  اسے پنجرے میں بند پرندوں کا دُکھ بہت اچھے سے سمجھ میں آتا تھا  اگلی صبح رہائی کا دن تھا اس کا اور پرندوں کے فرار کا دن  وہ خود بھی چلی گئی تھی اور جاتے ہوئے سارے پنجرے بھی کھول گئی تھی  
حسنین علی ٹگر،حیدرآباد  دو دوست،بارہ سال کا عمر اور دس سال کا فراز،رات کو نیند نہ آنے کی وجہ سے بستر سے اُٹھ کر،اپنے گھروں کے پاس والے جنگل میں نکل پڑتے ہیں،جب دونوں ایک دوسرے کو دیکھتے ہیں تو بات چیت شروع ہو جاتی ہے  فراز ارے  عمر  تم  عمر فراز تم یہاں کیا کر رہے ہو،کیا تمہیں بھی نیند نہیں آئی  فراز نہیں،ویسے کیا تم نے وہ روشنی دیکھی  عمر مطلب وہ روشنی جو ابھی جنگل کی طرف سے اُبھری تھی  فراز ہاں  عمر چلو جا کر دیکھتے ہیں کیا ماجرا ہے  فراز ٹھیک ہے  دونوں جنگل کی طرف بڑھنے لگتے ہیں  کچھ دیر چلنے کے بعد انہیں جنگل کے بیچوں بیچ دو لوگ دکھائی دیتے ہیں  جاری ہے  وہ چپکے سے جھاڑیوں میں چھپ کر دیکھتے ہیں  ان میں سے ایک شخص دیکھنے میں کوئی عامل بابا لگتا تھا اور دوسرا شاید کوئی جادوگر تھا  دونوں کی آوازیں گونج رہی ہوتی ہیں،جیسے کوئی مقابلہ چل رہا ہو  جادوگر کے ہاتھ میں ایک چھڑی اور بابا جی کے ہاتھ میں ایک انگوٹھی ہوتی ہے،وہ دونوں آپس میں تیز آواز سے جھگڑ رہے ہوتے ہیں  جادوگر جو چاہے کر لو عامل،مگر میری اس جادوئی آنکھ والی چھڑی کا مقابلہ نہیں کر پاؤں گے  بابا آخر تمہارا مسئلہ کیا ہے  میں تو بس اپنی عبادت اور ریاضت کرنے یہاں آتا ہوں،نہ کہ تم سے مقابلہ کرنے اور ویسے بھی تمہارے جادو کا روحانیت سے کوئی مقابلہ ہی نہیں  جادوگر میرا مسئلہ تم ہو،تمہاری ریاضت کی وجہ سے میرا جادو کمزور پڑا،مگر اب میں تمہیں نہیں چھوڑوں گا  اتنا کہہ کر وہ اپنی چھڑی لہراتا ہے اور اس میں سے ایک لال رنگ کی روشنی بابا جی کی طرف بڑھنے لگتی ہے  عامل بابا جلدی سے کچھ ورد پڑھتا ہے اور اپنے ہاتھ سے اس روشنی کو جنگل کی طرف پھیر دیتا  جو کہ ان دونوں بچوں سے ٹکرا جاتی ہے اور دیکھتے ہی دیکھتے،دونوں بچے ہوا میں اُڑنے لگتے ہیں  جیسے ہی اس عامل بابا کی نظر ان بچوں پر پڑتی ہے وہ کچھ اور ورد دوہرا کر بچوں کی طرف اشارہ کرتا ہے اور بچے واپس زمین پر آ جاتے ہیں اور وہ عامل بابا پھر جادوگر سے لڑنے میں مشغول ہو جاتا ہے  عمر آخر یہ سب کیا ہو رہا ہے  فراز ایک مزے دار لڑائی چل رہی ہے،اور کیا  عمر چپ کرو،ہمیں اس بابا کی مدد کرنی چاہئے  فراز ہاں میں بھی ان ہی کی طرف ہوں  عمر لگتا ہے جادوگر کی ساری طاقت اس چھڑی میں ہے،اس چھڑی کو اس سے لینا پڑے گا  اتنے میں جادوگر ایک نیا منتر پڑھنے لگتا ہے،مگر بچے اس کا منتر شروع ہوتے ہی جھاڑیوں سے باہر آ کر اس پر پتھر پھینکنا شروع کر دیتے ہیں  جادوگر منتر بھول کر غلط پڑھ دیتا ہے اور ایک اپنے ہی جادو سے ایک بلی میں تبدیل ہو جاتا ہے  عامل بابا بچوں کی طرف متوجہ ہوتا ہے اور ان کا شکریہ ادا کرتا ہے  بابا واہ بچوں،تم نے تو کمال کر دیا،کیا میں تمہارے لئے کچھ کر سکتا ہوں  فراز بلی کو اُٹھا لیتا ہے مجھے تو ہمیشہ سے ایک بلی چاہیے تھی  عمر بابا جی سے مخاطب ہو کر جی  ہمیں بتائیے کہ یہ سب کیا تھا  بابا دراصل میں اکثر اپنا عمل پڑھنے اور مراقبہ کرنے یہاں آیا کرتا ہوں،مگر آج اس جادوگر نے مجھ سے لڑنا شروع کر دیا،مگر تم بچوں نے بہت بہادری دکھائی،تم چاہو تو اس بلی کو رکھ سکتے ہو  اس کے بعد عامل بابا آگے بڑھ کر جادوگر کی وہ چھڑی زمین سے اُٹھا کر توڑ دیتا ہے اور انہیں آئندہ رات کو اس طرح اکیلے باہر نکلنے سے منع کرتا ہے اور بچوں کو ان کی حفاظت کے لئے کچھ عمل تعلیم کر دیتا ہے آخر میں عامل بابا عمر کو اپنی انگوٹھی تحفہ میں دے دیتا ہے اور فراز بلی کو اپنے پاس ہی رکھ لیتا ہے اور پھر دونوں واپس اپنے گھر جانے پر راضی ہو جاتے ہیں  
ایک چڑا،چوہا اور مکھی ایک ساتھ رہتے تھے  تینوں میں بہت دوستی تھی  چڑا جنگل سے لکڑیاں لاتا،مکھی پانی بھرتی اور چوہا کھانا پکاتا  تینوں اپنا اپنا کام بڑی ایمان داری سے کرتے تھے  ایک دن چڑا لکڑیاں چننے باہر نکلا تو راستے میں ایک لومڑی سے اس کی ملاقات ہو گئی  اس نے سلام کیا اور حال پوچھا چڑے نے کہا میں لکڑیاں لینے آیا ہوں  سارا دن لکڑیاں جمع کرکے شام کو گھر جاؤں گا  مکھی پانی بھرتی ہے اور میرا دوست چوہا کھانا پکائے گا  یہ سنتے ہی بی لومڑی نے کہا لعنت ہو تمہاری سمجھ پر  تم ایسے خوبصورت پرندے ہو کر دن بھر اوروں کے لئے کیوں مصیبت جھیلتے ہو  دیکھو وہ دونوں تو چین سے گھر بیٹھے رہتے ہیں اور تم یوں مارے مارے پھرتے ہو  ان سے اتنا بھی نہیں ہوتا کہ باری باری کام کریں  جاری ہے  ایک دن چوہا لکڑیاں لائے  دوسرے دن مکھی اور تیسرے دن تم  یہ کہہ کر لومڑی تو چلی گئی  مگر اتفاق سے بنے بنائے گھر میں نفاق کا بیج بو گئی  چڑا بے وقوف ایسا بگڑا کہ اس نے شام کو لکڑیاں لا کر ایک طرف پھینک دیں اور خود منہ پھلا کر ایک کونے میں پڑا رہا  چوہے اور مکھی نے کھانا پکایا  جب دسترخوان بچھا تو چڑے کو کھانے پر بلایا گیا  چڑے نے کہا نہیں  میں نہیں کھاتا  مجھ سے یہ روز روز کا دھندا نہیں ہوتا  میری جان مفت کی نہیں ہے کہ میں اکیلا ہی باہر کے سارے کام کروں اور تم دونوں چین سے بیٹھے رہو  بڑی تُو تُو میں میں کے بعد یہ فیصلہ ہوا کہ کل سے چوہا لکڑیاں لائے گا مکھی کھانا پکائے گی اور چڑا پانی بھرے گا  صبح ہوئی تو مکھی کھانا پکانے کے لئے گھر رہی چڑا پانی بھرنے گیا اور چوہے میاں لکڑیاں لینے چلے گئے  مگر ابھی چوہے میاں دس قدم بھی نہیں چلے تھے کہ ایک بلی نے انہیں دبوچ لیا  چڑے میاں پانی بھرنے گئے تو اُن کا پاؤں پھسلا اور وہ کنویں میں جا گرے  اُدھر مکھی نے بچی کھجی لکڑیاں چولہے میں رکھ کر آگ جلائی تو ایک چنگاری اُڑ کر اس پر پڑی اور وہ بھی جل مری اور یوں ان کی بے اتفاقی سے بسا بسایا گھر تباہ ہو گیا  
امجد خان  یہ ایک بادشاہ کی پرانی کہانی ہے  اُس کا ایک بچپن کا دوست تھا جس کے ساتھ وہ کھیل کود کر جوان ہوا تھا  بادشاہ اپنے اُس دوست کو ہمہ وقت ساتھ رکھتا تھا  اُس کی عادت تھی کہ اُس کی زندگی میں خواہ کوئی بھی اچھی بُری بات ہو وہ ہمیشہ یہ ہی کہتا کہ جو ہوتا ہے اچھے کے لئے ہوتا ہے  ایک دن بادشاہ اور اُس کا دوست شکار کیلئے جنگل میں گئے  دوست نے بادشاہ کیلئے بندوق میں گولی بھری اور بندوق تیار کرکے بادشاہ کو دی لیکن گولی بھرنے میں اُس سے کچھ غلطی ہو گئی اور جب بادشاہ نے شکار کے لئے گولی چلائی تو اُس کا انگوٹھا کٹ گیا  یہ صورتحال دیکھ کر دوست نے اپنی عادت کے مطابق کہا جو ہوتا ہے اچھے کے لئے ہوتا ہے،اس میں یقینا کوئی بہتری ہو گی  جاری ہے  یہ سُن کر بادشاہ کو شدید غصہ آیا اور بولا یہ بہتر نہیں ہے،میرا انگوٹھا ضائع ہو گیا ہے  اور تم کہہ رہے ہو اچھا ہوا اور ساتھ ہی حکم جاری کیا کہ اسے قید خانے میں ڈال دیا جائے  ایک سال بعد بادشاہ دوبارہ ایک جگہ شکار کھیلنے گیا  وہاں بدقسمتی سے اُسے آدم خور جنگلیوں نے پکڑ لیا اور اپنے علاقے میں لے گئے  اُنہوں نے بادشاہ کے ہاتھ باندھ دیئے  اب آگ جلا کر وہ بادشاہ کو جلانے ہی والے تھے کہ اُن کی نظر بادشاہ کے انگوٹھے پر پڑی تو پتہ چلا کہ بادشاہ ایک انگوٹھے سے معذور ہے  وہمی اور تو ہم پرست قوم ہونے کی وجہ سے وہ کسی نامکمل انسان کو نہیں کھاتے تھے لہٰذا انہوں نے بادشاہ کو رہا کر دیا  جب بادشاہ گرتا پڑتا اپنے محل میں پہنچا تو اُسے خیال آیا کہ کس طرح اُس کا انگوٹھا کٹ گیا تھا اور اُس نے اپنے دوست کو جیل میں بھجوا دیا تھا  فوراً اُس نے اپنے خدام کو حکم دیا کہ اُس کے دوست کو باعزت دربار میں پیش کیا جائے  جب اُس کا دوست آیا تو بادشاہ نے اُسے سارا حال سُنایا اور کہا کہ میں نے تمہارے ساتھ بہت بُرا کیا  مجھے ایسا نہیں کرنا چاہیے تھا،مجھے معاف کر دو  تم صحیح تھے وہ اچھا اور بہتر ہی ہوا تھا کہ میرا انگوٹھا کٹ گیا تھا  آج اس انگوٹھے کے نہ ہونے کی وجہ سے میری جان بچ گئی  یہ سُن کر بادشاہ کا دوست مسکرایا اور بولا یہ بھی بہتر ہی ہوا کہ آپ نے مجھے جیل بھجوا دیا  اپنے دوست کی یہ بات سُن کر بادشاہ بہت حیران ہوا اور کہنے لگا کہ یہ اچھا اور بہتر کس طرح تھا  تم ایک سال تک جیل میں رہے اور کہہ رہے ہو کہ اچھا ہوا  دوست مسکرا کر بولا ہاں  اچھا ہوا اور بہت بہتر ہوا کہ اگر میں جیل میں نہ ہوتا تو یقینا میں تمہارے ساتھ ہوتا اور وہ جنگلی اب تک مجھے ہڑپ کر چکے ہوتے کیونکہ میرا انگوٹھا صحیح سالم ہے  زندگی میں اکثر جو کچھ بھی ہوتا ہے وہ یقینا اچھے کیلئے ہی ہوتا ہے  لیکن انسان فطرتاً جلد باز واقع ہوا ہے اور اُسی وقت نتیجہ چاہتا ہے جبکہ قدرت کا نتیجہ تھوڑے وقفے کے بعد ظاہر ہوتا ہے  فرق صرف اتنا ہے کہ اُمید کا سہارا کبھی نہیں چھوڑنا چاہئے اور سوچ ہمیشہ مثبت رکھنی چاہئے  
ایمان حمزہ  ایک دفعہ کا ذکر ہے کہ سلطانہ نامی ایک لڑکی اپنے والد کے ساتھ ایک چھوٹے سے گاؤں میں رہتی تھی  اس کی والدہ کا بچپن میں ہی انتقال ہو گیا تھا  وہ اپنے گھر کا کام خود ہی کرتی تھی اور پھر کالج بھی جاتی تھی  کالج جاتے ہوئے وہ ہر روز راستے میں ایک جگہ پر پرندوں کو کھانا کھلایا کرتی تھی  اس کے گھر میں بھی دو پرندے تھے،وہ انہیں روزانہ کھلایا کرتی تھی  ایک دن زمیندار کے بیٹے نے اسے پرندوں کو کھانا کھلاتے دیکھا  تو اس نے اپنے والد کے پاس جا کر کہا کہ وہ سلطانہ سے شادی کرنا چاہتا ہے  زمیندار نے سلطانہ کے والد سے بات کی اور اپنے بیٹے کی شادی سلطانہ سے کروا دی  سلطانہ اپنے پرندوں کا پنجرے کے ساتھ اپنے سسرال کے گھر گئی  وہ پرندوں کو روزانہ کھلاتی تھی  جاری ہے  سلطانہ کی ساس کو یہ بات بالکل پسند نہیں تھی  وہ ان پرندوں کو تنگ کرتی تھی  وہ ان کے دانے زمین میں پھینک دیتی تھی  ایک دن سلطانہ کی ساس نے پرندوں کا پنجرا زمین پر پھینک دیا  سلطانہ نے اسے یہ کرتے دیکھ لیا  جب سلطانہ نے اپنی ساس کو منع کیا تو اس کی ساس نے اسے ڈانٹ دیا  سلطانہ اپنی ساس کی ان سب چیزوں سے پریشان ہونے لگی  ایک دن جب سلطانہ کے شوہر نے پریشانی کی وجہ پوچھی تو اس نے ساری بات بتا دی  اس کا شوہر سلطانہ کو پرندوں کی بھلائی کے لئے انہیں پارک میں چھوڑنے کا مشورہ دیتا ہے  اپنے شوہر کے کہنے پر سلطانہ نے باقی پرندوں کے ساتھ دونوں پرندوں کو بھی پارک میں چھوڑ دیا  وہ کبھی کبھی کھانا دینے پارک میں جاتی تھیں  اب پارک کے سارے پرندے سلطانہ کے اچھے دوست بن چکے تھے  پرندوں نے بھی اب سلطانہ کے گھر آنا شروع کر دیا  جب سلطانہ کی ساس کو یہ پتہ چلا تو وہ ناراض ہو جاتی ہے  ایک دن وہ سلطانہ کو اپنے ساتھ ڈاکٹر کے پاس لے کر جا رہی تھی کہ راستے میں،کچھ چوروں نے سلطانہ کی ساس کے زیورات چوری کرنے کی کوشش کی  تب سلطانہ کے پرندے آئے اور چوروں پر حملہ کیا  جس کی وجہ سے چور فرار ہو گئے  اس کے بعد سلطانہ اور اس کی ساس گھر لوٹ گئیں  اب سلطانہ کی ساس نے پرندوں کے بارے میں اپنا ذہن بدل لیا تھا  اس نے سلطانہ سے کہا کہ اب ہم دونوں پرندوں کو کھانا دینے اور پہلے دو پرندوں کو گھر واپس لانے کے لئے جائیں گے  یہ سن کر سلطانہ بہت خوش ہوئی  یہ کہانی ہمیں سبق دیتی ہے کہ ہمیں جانوروں کے ساتھ اچھا سلوک کرنا چاہئے  
بسمہ عاشق علی  ایک دفعہ کا ذکر ہے کہ کسی جنگل میں ایک چڑیا کا گھونسلہ تھا  اسی جنگل میں ایک تتلی بھی رہتی تھی  تتلی کو اپنے رنگ برنگ پروں پر بہت غرور تھا ایک دن چڑیا آم کی ڈالی پر بیٹھی جھولا جھول رہی تھی اور ساتھ میں گانا بھی گا رہی تھی وہ گا رہی تھی چوں چوں چوں  میں ہوں جنگل کی رہنے والی میرا گھر ہے آم کی ڈالی چوں چوں چوں  تتلی بیٹھی چڑیا کا گانا سن رہی تھی وہ بولی ارے چڑیا بس آواز ہی آواز ہے تمہاری مجھے دیکھو کتنی اچھی شکل ہے میری کہاں میرے نیلے اور سنہرے پَر اور کہاں تمہاری بھوری رنگت چڑیا بولی مجھے اللہ تعالیٰ نے جیسا بنایا ہے اللہ کا شکر ہے درخت کے نیچے ایک بلی بھی تھی ان کی باتیں سن کر اس کے کان کھڑے ہو گئے  چڑیا نے بلی سے کہا کہ میری آواز زیادہ خوبصورت ہے یا تتلی کی شکل بلی نے کہا کہ مجھے بوڑھی کو نہ تو تتلی کی شکل نظر آتی ہے اور نہ ہی تمہاری آواز سنائی دیتی ہے تم میرے پاس آ کر بیٹھ شاید قریب سے آواز سنائی اور شکل دکھائی دے  جاری ہے  درخت کی ڈال پر طوطا بیٹھا ہوا تھا  وہ یہ باتیں سن کر بہت ہنسا اور بولا ارے بی چڑیا بلی کو نہ تو تمہاری آواز اچھی لگتی ہے اور نہ ہی تتلی کی شکل اچھی لگتی ہے  ایک کوا زمین پر کچھ چُگ رہا تھا وہ بولا بلی کو تو تمہاری ایک چیز پسند ہے  بلی یہ سن کر بہت خفا ہوئی اور غصے سے بولی اس جنگل میں کتنے بدتمیز پرندے رہتے ہیں میں تو تمہیں پیار سے بلا رہی تھی اور یہ کہتے ہیں کہ میں تمہیں کھانا چاہتی ہوں  یہ سن کر طوطا اور کوا بہت ہنسے کائیں کائیں کائیں ٹیں ٹیں ٹیں ابھی کوا اور طوطا دونوں باتیں کر رہے تھے کہ بلی نے موقع پا کر تتلی پر حملہ کرنے لگی جو کہ پاس بیٹھی تھی تو چڑیا بولی کہ تتلی بہن اُڑ جاؤ تو تتلی فٹ سے اُڑ گئی اور درخت کے سبز پتوں میں چھپ گئی اور تتلی کی جان بچ گئی تو تتلی چڑیا کہ پاس گئی اور بہت شرمندہ ہوئی اور معافی بھی مانگی اور بولی اللہ تعالیٰ نے کسی کو بھی بغیر مقصد کے پیدا نہیں کیا  پیارے بچوں اللہ تعالیٰ غرور و تکبر کرنے والوں کو نہ پسند کرتے ہیں  
محمد علیم نظامی  عاطف اور سعید دو گہرے دوست تھے  دونوں کی دوستی ہمالیہ کی پہاڑیوں سے بھی زیادہ اونچی سمجھی جاتی تھی  اگر عاطف کسی مشکل میں گرفتار ہوتا تو سعید اس کے کام آتا اور اگر سعید کو کچھ ہو جاتا تو عاطف اپنے تمام تر وسائل کو کام میں لا کر اس کی مدد کرتا  الغرض دونوں ایک دوسرے کی مشکل یا بڑے وقت میں کام آتے اور ہنسی خوشی زندگی گزارتے تھے  ایک دن خدا کا کرنا ایسا ہوا کہ عاطف کو سخت بخار نے آن لیا  عاطف نے لاکھ جتن کئے مگر اسے کوئی فائدہ نہ ہوا  آخر اس کا دھیان اچانک اپنے گہرے دوست سعید کی طرف گیا کہ وہ کس کھیت کی مولی ہے،چنانچہ عاطف نے اپنے پڑوس میں رہنے والے ایک لڑکے کو کہا کہ جاؤ  سعید کو بتاؤ کہ عاطف سخت بیمار ہے اس لئے وہ ہلنے جلنے کے قابل بھی نہیں ہے اس لئے وہ اس کے پاس آئے اور اسے ڈاکٹر کے پاس لے جائے  جاری ہے  جب سعید عاطف کے گھر پہنچا تو اس نے سخت لہجے میں عاطف سے کہا کہ اگر تمہاری طبیعت زیادہ خراب تھی تو تاخیر کرنے کی بجائے فوراً مجھے اطلاع دیتا  بہرحال تیار ہو جاؤ اور ڈاکٹر کے پاس چلو  عاطف تو پہلے ہی تیار تھا چنانچہ دونوں دوست موٹر سائیکل کے اوپر بیٹھ کر قریبی ڈاکٹر کے پاس پہنچے اور اسے ساری کہانی سنائی کہ کیسے عاطف کی طبیعت خراب ہوئی  ڈاکٹر نے عاطف کا تفصیلی معائنہ کیا اور اسے ہدایت کی کہ تمہارا دوست سعید 24 گھنٹے تک تمہارے پاس رہے گا اور پابندی سے تمہیں دوائی دے گا  انشاء اللہ ایک دو دنوں کے اندر اندر تمہاری طبیعت بالکل ٹھیک ہو جائے گی  عاطف کے ساتھ سعید کی دوستی کی گہرائی کا اندازہ اس بات سے لگایا جا سکتا ہے کہ سعید ڈاکٹر کے کہنے کے مطابق عاطف کو دوائی دیتا جس کی وجہ سے ایک دو دنوں میں ہی عاطف کی طبیعت بحال ہو گئی اور سعید عاطف دونوں پھر سے پابندی سے کالج جانے لگے  عاطف نے سعید کا خاص طور پر شکریہ ادا کیا کہ جس نے مشکل حالات میں اس کا اتنا خیال رکھا اور اس کی تیمارداری کی  سعید نے عاطف سے کہا کہ دیکھو  انسان ہی انسان کے کام آتا ہے جس طرح تم کبھی مشکل حالات میں میرے کام آتے رہے ہو اسی طرح اگر میں نے تمہیں کچھ حفاظتی ٹپس دیئے ہیں اس میں شکریہ کی بھلا کیا بات ہے  یہ بات کہہ کر عاطف نے سعید کو حفاظتی ٹپس دیئے ہیں کا کہہ کر اپنے گلے لگا لیا  دونوں نے ایک دوسرے کو ڈھیروں دعائیں دیں اور عزم کیا کہ جس طرح پہلے دونوں ایک دوسرے کا خیال رکھتے ہیں اس طرح آئندہ بھی وہ ایک دوسرے کے کام آتے رہیں گے  یہ کہہ کر دونوں دوست اپنی گہری دوستی پر ناز کرتے ہوئے بغلگیر ہوئے  
روبینہ ناز،کراچی  آج بھیڑیا اور چیتا بہت خوش تھے  کیونکہ بہت دن بعد انہیں میمنہ اکیلا ملا تھا  ورنہ اس کی ماں اس کی کڑی نگرانی کرتی تھی اور ہر وقت اس کے ساتھ رہتی تھی  جب انہیں اس بات کا یقین ہو گیا کہ اس کی ماں دور ہے تو انہوں نے اسے کھانے کا منصوبہ بنایا  مگر ایک مسئلہ تھا کہ یہاں میمنے کا شکار نہیں ہو سکتا تھا  کیونکہ اس کی آواز سن کر یہاں شیر بھی آ سکتا تھا اور دوسرے جانور بھی  ہم میمنے کو سیر کے بہانے کہیں دور لے جاتے ہیں تاکہ اسے اطمینان سے کھا سکیں  بھیڑیے نے چیتے سے کہا  ہاں تم ٹھیک کہتے ہو چیتا بھیڑیے کے منصوبے سے متفق ہو گیا تو دونوں میمنے کے قریب گئے اور تب بھیڑیے نے مکاری سے کہا  اتنا پیارا بچہ اکیلا بور ہو رہا ہے  جاری ہے  آؤ ہم تمہیں دوسرے جنگل کی سیر کروائیں  میمنے نے جب چیتے اور بھیڑیے کو دیکھا تو وہ ڈر گیا  ڈرو نہیں بچے ہم تمہارے انکل ہیں اور تمہارا خیال بھی رکھیں گے چیتا مصنوعی پیار سے بولا تو میمنہ مان گیا اور ان کے ساتھ چلنے لگا  ادھر چیتے نے سوچا کہ کسی طرح بھیڑیے کو بھاگا کر میں اسے اکیلا ہی کھاؤں گا  چنانچہ اس نے تھوڑی دور جا کر بھیڑیے کو زور دار ٹکر مار کر کھائی میں گرانے کی کوشش کی  مگر جیسے ہی چیتے نے بھیڑیے کو دھکا دیا تو بھیڑیے نے اپنے تیز اور نوکیلے پنجے اس کے جسم میں گاڑ دیئے پھر دونوں ایک دوسرے پر حملہ کرنے لگے اور تھوڑی ہی دیر میں دونوں ہی گہری کھائی میں جا گرے  میمنہ یہ دیکھ کر سمجھ گیا کہ دشمن کبھی دوست نہیں ہوتا  اتنے میں اس کی ماں باقی جانوروں کے ساتھ اسے ڈھونڈتے ڈھونڈتے وہاں تک پہنچی تو میمنہ ڈرا سہما اپنی ماں سے لپٹ گیا  اس نے اسی وقت اپنی ماں سے وعدہ کیا کہ آئندہ میں کبھی کسی کے کہنے میں نہیں آؤں گا اور کبھی اپنے گھر سے دور نہیں جاؤں گا  یہ سُن کر اس کی ماں نے اسے اپنے سینے سے لگا لیا  
ایک مرتبہ کا ذکر ہے کہ ایک دانا حکیم جنگل میں سے جا رہا تھا  اُس نے وہاں ایک مور کو دیکھا جو اپنے خوبصورت پروں کے ساتھ جھوم رہا تھا  اس دوران اُس کا ایک ایک پَر اُس کے جسم سے الگ ہو گیا  دانا حکیم یہ سب کچھ اپنی آنکھوں سے دیکھ کر بہت حیران ہوا  وہ مور کے پاس گیا اور اُس کو مخاطب کرکے کہا اے اس کائنات کے خوبصورت پرندے  کیا تجھ میں عقل نہیں ہے کہ تو اپنے حسین پروں کو جو خوبصورتی کا شاہکار ہیں،اس بے دردی سے اپنے جسم سے الگ کر رہا ہے  تیرے یہ خوبصورت پَر جس کو لوگ محفوظ کرکے رکھتے ہیں،ان سے پنکھیاں بنائی جاتی ہیں،کیوں ان کے ساتھ ایسے کر رہا ہے،یہ بہت انمول ہوتے ہیں  اے نادان تیرے خالق نے تجھے خوبصورت پروں سے نوازا ہے اور تو اپنے خالق کی اس نعمت کو دھتکار رہا ہے  جاری ہے  کیا تیرے اندر غرور آ گیا ہے  جو اپنے رب کی نعمت کو اس طرح سے اپنے جسم سے دور کر رہا ہے  مور نے حکیم کی یہ باتیں سنیں تو اُس کی آنکھوں میں آنسو آ گئے اور وہ زار و قطار رونے لگا  مور کے یوں رونے سے حکیم بھی بہت دُکھی ہو گیا اور وہ اپنی باتوں پر نادم ہوا کہ میں نے کیوں اس بچارے مور کا دل دکھی کیا  مور نے حکیم سے کہا اے اللہ کے نیک بندے کاش تو میری حالت سمجھ سکتا اور جان سکتا کہ میں نے کیوں ایسا کیا ہے  تو نے میری بات سنے بغیر ہی مجھے مجرم قرار دے دیا ہے  حکیم اُس مور کی طرف متوجہ ہوا اور اُس کی باتوں پر غور کرنے لگا  مور نے کہا کیا تو نہیں جانتا،ہر طرف سے روز ہزاروں بلائیں میرے ان پروں کی وجہ سے میری جان لینے کیلئے آتی ہیں  ظالم شکاری انہی پروں کیلئے ہر طرف جال بچھاتا ہے  سنگدل تیر انداز ان پروں کی خاطر ہی میری جان سے کھیلتے ہیں  ان تمام آفتوں سے خود کو محفوظ رکھنے کیلئے میں نے اپنے تمام پَر اپنے جسم سے الگ کر دیئے ہیں  اپنے آپ کو بدصورت بنا دیا تاکہ تمام بلائیں مجھ سے دور رہیں  میرے نزدیک جان کی حفاظت بال و پَر کی حفاظت سے زیادہ ضروری ہے  شہرت سے گوشہ عافیت چھن جاتا ہے اور شہرت بہت سی بلائیں اپنے ساتھ لاتی ہے  
روبینہ ناز  کراچی  کسی گاؤں میں ایک ماہی گیر رہتا تھا،اُس کی بیوی کا انتقال ہو گیا تھا،اس لئے اب گھر میں اُس کا صرف ایک بیٹا تھا  ماہی گیر مچھلیاں پکڑ کر اپنا اور اپنے بیٹے کا پیٹ پالتا تھا  ایک مرتبہ ماہی گیر مچھلیاں پکڑنے کیلئے جا رہا تھا تو اُس کے بیٹے نے اُسے روک کر کہا بابا  میں مچھلی تو روز دیکھتا ہوں مگر میں نے آج تک کچھوا نہیں دیکھا،اس لئے آج میرے لئے کچھوا پکڑ کر لانا  یہ سن کر ماہی گیر نے اپنے بیٹے سے کہا میں کوشش کروں گا،جال میں کچھوا پھنس گیا تو ضرور لے آؤں گا ورنہ معذرت  ماہی گیر اپنے گھر سے نکل کر دریا کی طرف روانہ ہو گیا  دریا کے کنارے پہنچ کر اُس نے اپنا جال نکالا اور دریا میں پھینک دیا  جاری ہے  کچھ دیر بعد جب اُس نے جال واپس کھینچا تو اُس میں کچھوا پھنسا ہوا تھا  یہ دیکھ کر ماہی گیر بہت خوش ہوا  کیونکہ گھر سے چلتے وقت اُس کے بیٹے نے اُس سے کچھوا پکڑ کر لانے کی فرمائش کی تھی  ماہی گیر نے کچھوے سے کہا میری قسمت بہت اچھی ہے،کیونکہ میرے بیٹے نے مجھ سے کچھوا لانے کا کہا تھا،اب میں تمہیں اپنے بیٹے کو دکھانے کیلئے گھر لے کر جاؤں گا،وہ تمہیں دیکھ کر بہت خوش ہو گا  یہ سن کر کچھوے نے بڑی افسردگی کے عالم میں ماہی گیر سے کہا مجھے گھر مت لے جاؤ،میرے چھوٹے چھوٹے بچے ہیں،اگر آپ مجھے گھر لے گئے تو میرے بچے پریشان ہو جائیں گے  یہ سن کر ماہی گیر کو کچھوے پر ترس آ گیا اور اُس نے کچھوے کو واپس دریا میں چھوڑ دیا  کچھ عرصہ بعد ماہی گیر بیمار ہو کر دنیا سے رخصت ہو گیا  کچھ وقت گزرا پھر ماہی گیر کے بیٹے نے اپنے باپ کا مچھلی پکڑنے والا جال اُٹھایا اور دریا پر جا پہنچا  شروع میں تو اُسے خاصی محنت کرنا پڑی مگر بعد میں اُس کے جال میں مچھلیاں آسانی سے پھنسنے لگیں  ایک روز وہ دریا کے کنارے اپنا جال ڈالے بیٹھا تھا،ہوا خاصی تیز چل رہی تھی  یکایک وہ لڑکھڑایا اور اپنا توازن برقرار نہ رکھ سکا تو دریا میں گر کر ڈوبنے لگا  اُس وقت وہ کچھوا ماہی گیر کے بیٹے کی مدد کیلئے پہنچا اور اُس سے کہا آج میں نے تمہارے باپ کے احسان کا بدلہ دے دیا ہے  ماہی گیر کے بیٹے نے کچھوے سے پوچھا،میرے باپ نے تم پر کیا احسان کیا تھا  جواب میں کچھوے نے اُسے پورا واقعہ سنا دیا اور کہا،اس طرح میں نے تمہاری جان بچا کر تمہارے باپ کے احسان کا بدلہ اُتار دیا ہے  
مہوش مختار  فیضان پرائمری سکول سے ہی کرکٹ کی بدولت جانا جاتا تھا اور سب کو ہی اُس پر قدرے فخر تھا کہ وہ اتنی چھوٹی عمر سے ہی بہت اچھی کارکردگی دکھا رہا ہے  پڑھائی میں بھی اے گریڈ لیتا ہے  آٹھویں جماعت میں فیضان کی کلاس میں ایک بچے نے داخلہ لیا جس کا نام ولید تھا  ولید اور فیضان کی شروع شروع میں بالکل نہ بنتی تھی  فیضان اپنی اچھی پرفارمنس کے باعث کسی کو بھی آسانی سے گھاس نہ ڈالتا تھا  چھ مہینے ہونے کو آئے تو مڈٹرم شروع ہو گئے  فیضان کرکٹ کی وجہ سے پڑھائی پر توجہ مرکوز نہ کر پایا اور اس بار فیضان نے کلاس میں دوسری اور ولید نے پہلی پوزیشن حاصل کی  ولید کو اساتذہ کی جانب سے سراہا جانا فیضان کو ایک آنکھ نہ بھایا  آج تک ایسا نہیں ہوا کہ کوئی میرے سے آگے کیسے نکل سکتا ہے اور مجھ سے زیادہ میرے اساتذہ ولید کو کیسے سراہ سکتے ہیں  جاری ہے  یہ سب باتیں فیضان کو اندر ہی اندر کھائے جا رہی تھیں  جب وہ کرکٹ اکیڈمی میں بیٹنگ کی پریکٹس کر رہا تھا،کوچ نے فیضان کے چہرے کے تاثرات کو دیکھتے ہوئے اُس کی پریکٹس کو روک دیا اور وجہ معلوم کرنے کی کوشش کی مگر فیضان نے نو سر آئی ایم اوکے کہہ کر بات کو وہیں ختم کر دیا  فیضان نے کوچ سے پریکٹس ختم کرنے کی اجازت چاہی تو کوچ نے اُسے آرام کرنے اور تازہ دم ہونے کا کہا  دو سال گزرنے کے بعد فیضان اب دسویں کلاس کا طالب علم تھا اور ولید نے بھی کوچ کے اسرار پر کرکٹ کھیلنا شروع کر دی تھی  اُس کی ملاقات کوچ سے محلے کے گراؤنڈ میں کرکٹ کھیلنے کے دوران ہوئی  کوچ نے ولید کو کرکٹ اکیڈمی میں داخلہ لینے کو کہا اور بتایا کہ ہمارا ایک اور اچھا کھلاڑی ہے جو تمہاری ٹکر کا ہے،اُس نے ہماری کرکٹ اکیڈمی کا نام روشن کرکے رکھا ہے  اُسے کرکٹ کھیلتے کافی عرصہ ہو گیا ہے اور جنون کی حد تک وہ کرکٹ کھیلنے کا شوقین اور دلدادہ ہے  تم نے اس سے پہلے کرکٹ کب کھیلنا شروع کی  سر  بس  بس یوں ہی فری ٹائم میں دوستوں کے ساتھ آ جاتا ہوں کھیلنے مگر کرکٹ میں کیریئر بنانے کے حوالے سے کبھی نہیں سوچا  تو میں دے رہا ہوں نہ تمہیں موقع تم آنا اس اکیڈمی کو وزٹ کرنا تم پہ کوئی پریشر نہیں ہے  اگر تمہارا دل چاہے تو خوشی کے ساتھ اکیڈمی جوائن کرو اور اپنے ہنر کو نکھارو  فیضان منگل کے روز جب اکیڈمی پریکٹس کرنے آیا تو اس نے دیکھا کہ کوچ اُس کی پریکٹس کی ٹائمنگ میں کسی اور کو پریکٹس کروا رہے ہیں  فیضان حیران ہوا اور کوچ کی جانب بڑھنے لگا  فیضان نے کوچ کے عقب میں دیکھا تو اُس پر لرزہ طاری ہو گیا اور غصے سے لال پیلا ہو گیا  کوچ میری پریکٹس کا وقت شروع ہو چکا ہے آپ میری ٹائمنگ میں کسی دوسرے کو کیسے پریکٹس کروا سکتے ہیں  فیضان  کوچ نے تھوڑی اونچی آواز میں کہا تم کیوں اس طرح کا رویہ اختیار کر رہے ہو وہ بھی کسی کو ملے بغیر اور اُسے جانے بغیر مجھے لگا کہ ولید سے مل کر تمہیں زیادہ خوشی ہو گی اور پریکٹس کرنے میں دُگنا مزہ آئے گا  بالآخر تمہاری ٹکر کا بھی اس اکیڈمی میں کوئی آیا  فیضان نے کوچ کی ایک نہ سنی اور وہاں سے چلا گیا  ولید نے کوچ سے معذرت کی اور کہا کہ سر آپ مجھے اجازت دیں،میں کسی دوسری اکیڈمی میں داخلہ لے لوں گا  مجھے نہیں لگتا کہ میرا یہاں رُکنا مناسب ہو گا  کوچ نے ولید سے کہا کہ تم کہیں نہیں جاؤ گے،تم یہیں اسی اکیڈمی میں پریکٹس کرو گے اور ڈسٹرکٹ لیول میں حصہ لے کر اعلیٰ کارکردگی کا مظاہرہ کرو گے  ولید اور فیضان ایک ہی ٹیم میں بیک وقت پریکٹس کیلئے آتے،ولید کی کارکردگی فیضان سے دیکھی نہیں جا رہی تھی  پہلے سکول اور اب اکیڈمی میں بھی آخر کیوں یہ میری جان نہیں چھوڑ رہا کیوں میرا پیچھا کر رہا ہے  بریک میں فیضان نے بلاوجہ ولید کو مارنا شروع کر دیا اور آہستہ آہستہ یہ ایک بڑے جھگڑے کی شکل اختیار کر گئی  کوچ نے دو جانب سے واقعے کی تحقیقات کرائیں اور فیضان کو تین مہینے کیلئے اکیڈمی سے نکال دیا  ولید نے ڈسٹرکٹ لیول پر نمایاں کارکردگی کا مظاہرہ کرکے اکیڈمی کا نام فخر سے بلند کیا  سبق  جو آپ کے پاس ہے اُسے کوئی نہیں چھین سکتا  تو بہتر یہ ہی ہے کہ دوسروں کی خوشیوں میں شریک ہوں ناکہ ان سے جلیں اور گمان کرنے لگیں کہ اُس سے چھن جائے اور مجھے مل جائے جو کہ سراسر غلط امر ہے  حاسد کو پچھتاوے کا سامنا کرنے کے سوا کچھ نہیں ملتا  
ساجد کمبوہ  ابوبکر زیادہ خاموش ہی رہتا تھا  اپنے ہم جماعتوں سے الگ تھلگ اور کسی فکر میں گم رہنا شاید اس کی عادت تھی،لیکن اساتذہ سے بات کرتے ہوئے اس پر گھبراہٹ طاری ہو جاتی اور یہ بات اس کی شخصیت کو متاثر کر رہی تھی  وہ ایک اوسط درجے کا طالب علم تھا،لیکن سکول کا کام وقت پر مکمل کرنے کی عادت پختہ تھی  کسی نے اسے کلاس میں ٹیچر سے جھوٹ بولتے یا بہانہ کرتے ہوئے نہیں سنا تھا  کسی سے لڑنا تو دور،اونچی آواز سے بات تک نہیں کی تھی  شاید یہی وجہ تھی کہ تمام کمزوریوں کے باوجود اسے اساتذہ نے کسی بات پر سزا نہیں دی تھی  کلاس میں بزم ادب سجتی تو ابوبکر گم صم ہو جاتا اور ٹیچر کی نظروں سے بچنے کی کوشش کرتا  اس کی کلاس کے لڑکے مختلف سرگرمیوں میں پیش پیش رہتے،مگر وہ پچھلی نشست پر خاموش بیٹھا رہتا  جاری ہے  بزم ادب میں طالب علم لطائف،نظمیں،گانوں کی پیروڈی سناتے اور مختلف مزاحیہ مضامین دلچسپ خبریں پڑھتے لیکن ابوبکر کبھی سامنے نہیں آیا تھا  چند دن پہلے سکول میں نئے ٹیچر آئے اور یہ محفل سجانا ان کی ذمے داری ٹھہری  وہ شروع میں تو نئے ٹیچر کی نظروں سے بچا رہا،مگر ایک دن انہوں نے اسے بزم ادب کے لئے تیاری کرنے کا کہہ دیا  یہ سن کر ابوبکر کے چہرے کا رنگ ہی اُڑ گیا،مگر وہ ان سے کچھ نہ کہہ سکا  اگلے دن ٹیچر نے اسے بلایا اور کچھ سنانے کے لئے کہا،مگر ابوبکر خاموشی سے کھڑا رہا  سب طالب علم اس کی جانب دیکھ رہے تھے  ابوبکر  کوئی لطیفہ سنا دو،کسی گانے کی پیروڈی،کوئی اچھا شعر یا کسی موضوع پر تقریر ہی کر دو  چھوٹی سی بات کہہ دو،جس سے تمہارے ساتھیوں کے ہونٹوں پر مسکراہٹ بکھر جائے  ٹیچر نے پیار سے کہا،مگر ابوبکر کی نظریں زمین پر گڑی ہوئی تھیں  اس کی یہ حالت دیکھتے ہوئے ٹیچر نے نرمی سے کہا، بیٹا بولو،اس طرح تمہارے جھجک دور ہو گی  اگر اپنی کلاس میں نہیں بولو گے تم میں اعتماد کیسے آئے گا اور زندگی کس طرح گزارو گے  انہوں نے اسے سمجھانے کی کوشش کی  وہ جان گئے تھے اس میں کہیں کوئی بات ضرور ہے  یہ لڑکے مجھ پر ہنستے ہیں  ابوبکر نے ٹیچر کی طرف دیکھتے ہوئے کہا  ہنستے ہیں  یہ کیا بات ہوئی  اس میں کلاس میں موجود طالب علموں کی واقعی ہنسی نکل گئی جب کی ابوبکر کی آنکھوں میں آنسو آ گئے  ٹیچر نے اسے اپنی نشست پر بیٹھنے کے لئے کہا  ابوبکر آنسو پونچھتا ہوا اپنی سیٹ پر جا کر بیٹھ گیا  یوں وہ پیریڈ گزر گیا  ادھر ٹیچر کو فکر تھی کہ یہ سب کیوں ہوا  انہوں نے کھوج لگانے کا فیصلہ کیا  اس کے لئے انہوں نے ابوبکر کے محلے میں رہنے والے ان لڑکوں سے بات کی،جو اسی سکول میں پڑھتے تھے  انہوں نے بتایا کہا ابوبکر کے بڑے بھائی ہر وقت اس کا مذاق اُڑاتے رہتے ہیں اور اسے بزدل کہتے ہیں  جب کہ کلاس میں بھی اسے اپنے ہم جماعتوں کی جانب سے اسی قسم کے رویے کا سامنا ہے  اسی لئے وہ کسی سے بات کرنے سے گریز کرتا ہے اور الگ تھلگ رہنا پسند کرتا ہے  یہ جان کر ٹیچر کو بہت افسوس ہوا  انہوں نے کسی طرح ابوبکر کے والد سے ملاقات کی اور کہا گھر والوں کے رویے نے ایک اچھے اور باصلاحیت طالب علم کو احساس کمتری میں مبتلا کر دیا ہے  اپنے بچے کو سمجھنے کی کوشش کریں اور اس کی حوصلہ افزائی کریں  انہوں نے کہا کہ وہ اپنے بڑے بیٹے کو سمجھائیں کہ وہ ابوبکر کا خیال رکھے  ابوبکر ماں باپ کے ساتھ ساتھ بڑے بھائی کی توجہ اور پیار کی بھی ضرورت ہے  یہ سن کر ابوبکر کے والد بہت شرمندہ ہوئے کہا اب ایسا نہیں ہو گا  انہوں نے گھر جا کر ابوبکر کے بھائی کو سمجھایا  اس نے فوراً اپنی غلطی کا اعتراف کر لیا اور اپنے والد سے وعدہ کیا کہ وہ چھوٹے بھائی کا خیال رکھے گا  اب تو پورا گھر ہی ابوبکر کو پیار اور توجہ دے رہا تھا  ادھر ٹیچر کی طرف سے معمولی معمولی باتوں پر حوصلہ افزائی نے ابوبکر پر بہت اعتماد بخشا  اب وہ تعلیم کے ساتھ ساتھ اور غیر نصابی سرگرمیوں میں حصہ لینے لگا  رفتہ رفتہ اسے زندگی کے سفر میں دوسروں کا مقابلہ کرنے اور کسی بھی مرحلے پر پیچھے نہ ہٹنے کا سلیقہ آ گیا  آج وہ اپنے ہم جماعتوں کے ساتھ بیت بازی کے مقابلے میں شریک تھا  ٹیچر ابوبکر کو یوں ہنستا کھیلتا دیکھ کر خوش تھے  ان کی چھوٹی سی کوشش سے گویا ابوبکر کی کایا پلٹ گئی تھی  اتنے میں چپڑاسی نے کہا آ کر کہ اسے پرنسپل صاحبہ نے بلایا ہے  وہ سکول کے سالانہ فنکشن کے موقع پر اسے ایک اہم ذمے داری سونپنے کا ارادہ رکھتی تھیں  
عائشہ عثمان  مریم تھکی ہاری سکول سے گھر آئی اور گھر میں داخل ہوتے ہی زور زور سے چلانا شروع کر دیا  امی  جلدی سے کھانا دیں  آپ نے آج کیا پکایا ہے  بتائیں مجھے سخت بھوک لگ رہی ہے  امی نے اُس کی بات کو کاٹتے ہوئے کہا مریم کیا تمہیں پتہ نہیں ہے کہ جب گھر میں داخل ہوتے ہیں تو سلام بھی کرتے ہیں اور تم نے چلانا شروع کر دیا ہے اور آج تو سب چیزیں بھی اِدھر اُدھر پھینک دی ہیں،پہلے یونیفارم تو تبدیل کر لو پھر آ جاؤ میں کھانا لگا رہی ہوں  جب وہ یونیفارم بدل کر آئی تو کھانا لگ چکا تھا  مریم نے دیکھتے ہی منہ بنا لیا اور کہا مجھے نہیں کھانا ایسا کھانا،کبھی تو اچھی چیز بنا لیا کریں،آپ کو معلوم ہے میں یہ آلو بینگن نہیں کھاتی  ہر روز سبزی ہر روز سبزی  جاری ہے  مریم کی امی نے کہا بیٹا اللہ کا شکر ادا کرو کہ ہمیں دال،سبزی اور گوشت مل جاتا ہے،اُن لوگوں کو دیکھو،جو اس سے بھی محروم ہیں  انہوں نے سمجھایا مگر پھر بھی اُس نے اپنی امی کی بات نہ مانی اور کھانا کھائے بغیر ہی اُٹھ کر چلی گئی  مریم ایک نہایت ذہین لڑکی تھی،بس کھانے کے معاملے میں اپنی امی کو تنگ کرتی تھی  وہ اگلے روز سکول گئی تو اُس کے سکول میں عید ملن پارٹی تھی وہ بہت خوش تھی  راستے میں وہ اپنی دوستوں کے ساتھ آ رہی تھی کہ اُس کا گزر کچرا کنڈی سے ہوا تو اُس نے وہاں کچھ بچوں کو کچھ چنتے ہوئے دیکھا  اُس نے آگے بڑھ کر جب بچوں سے پوچھا تو وہ حیران رہ گئی جب ایک بچے نے آگے بڑھ کر بتایا وہ اس کچرے میں سے روٹی اور ڈبل روٹی کے ٹکڑے کھانے کیلئے چن رہے ہیں  تمہارے گھر میں دال،سبزی نہیں پکتی کیا  مریم نے اُس سے سوال کیا  نہیں  ہم غریب لوگ ہیں،ہمارے پاس کھانے پکانے تک کے پیسے نہیں ہیں  ایک بچے نے جواب دیا تو مریم کی آنکھوں میں آنسو آ گئے  آج جب وہ گھر پہنچی تو نہ کوئی سوال تھا نہ کوئی نخرہ یا مطالبہ  امی نے مریم کو کھانے کیلئے آواز دی تو وہ باہر نہیں آئی  اُدھر کمرے میں بیٹھی وہ اپنا اور اُن بچوں کا موازنہ کر رہی تھی کہ اللہ تعالیٰ نے اُسے کتنی نعمتیں دی ہیں اور میں اُن نعمتوں کا شکر ادا نہیں کرتی  وہ اپنی اتنی اچھی زندگی کا ہر لحاظ سے شکر ادا کر رہی تھی  اچانک امی نے مریم کے کمرے میں دیکھا تو وہ رو رہی تھی  امی نے جب مریم سے پوچھا تو اُس نے سارا واقعہ بتا دیا اور کہا آئندہ میں ہر چیز کھاؤں گی اور کبھی کھانے سے انکار نہیں کروں گی اور نہ ہی اللہ کی نعمتوں کی ناشکری کروں گی  اُس کی امی خوش تھیں کہ مریم کو اللہ کی شکر گزاری کی توفیق نصیب ہوئی اور ہدایت ملی  اس لئے پیارے بچو  ہمیں ہر حال میں اللہ کا شکر ادا کرنا چاہئے کہ اُس نے ہمیں کتنی نعمتوں سے نوازا ہے  
نور فاطمہ،لاہور  میری چھوٹی بہن فاطمہ ہر وقت مجھ سے عجیب و غریب سوال پوچھتی ہے،میں جب بھی گھر کے کسی کام میں مصروف ہوتی ہوں تو وہ ہر چیز کے متعلق مجھ سے سوال کرتی ہے  بعض اوقات میں اُس کے سوالات کا جوابات دے دیتی ہوں مگر اکثر میں اُس کے سوالات کی بوچھاڑ سے تنگ آ کر اُسے ڈانٹ بھی پلا دیتی ہوں  اُس کے سوال بھی تو عجیب نوعیت کے ہوتے ہیں کہ آپی مائرہ  جب انڈا اُبالتے ہیں تو بھاپ کیوں نکلتی ہے  مگر اس حقیقت سے انکار نہیں کر سکتے ہیں کہ یہ سوالات اس کی ذہانت کی دلیل ہیں  کل دوپہر کو جب فاطمہ سکول سے واپس آئی تو اُس نے مجھ سے بڑے تجسس سے سوال کیا کہ آپی  آج مجھے ٹیچر کی ایک بات سمجھ نہیں آئی،اُنہوں نے بتایا کہ اللہ سے دوری ہماری ناکامی یا تباہی کا سبب بنتی ہے،مگر آپی  اللہ تعالیٰ تو آسمان پر ہوتا ہے اور ہم زمین پر،تو پھر ہم اللہ سے دور ہی ہیں  جاری ہے  ٹیچر نے یہ بات کیوں کہی  میں نے جواب دیا فاطمہ اللہ ہر جگہ موجود ہوتا ہے وہ صرف آسمان پر موجود نہیں ہوتا ہے بلکہ اُس کی موجودگی ہر شے میں جھلکتی ہے بلکہ کہا جاتا ہے کہ اللہ تعالیٰ تو انسان کی شہہ رگ سے بھی زیادہ قریب ہے  اب آپ خود دیکھو کہ انسان کی شہہ رگ اُس سے کتنی دور ہے  اُس سے دوری سے مراد اُس کی ذات سے دوری نہیں بلکہ اُس کے احکامات سے دوری ہے  جیسے اُس نے ہم پر نماز فرض کی،روزے فرض کئے اور بہت سے کام ہمارے ذمے لگائے لیکن افسوس ہم اُس کے احکامات کو بجا نہیں لاتے ہیں  اس طرح اُس کے احکامات سے دوری ہماری تباہی کا باعث بنتی ہے  فاطمہ میری بات بہت غور سے سن رہی تھی اور پھر بولی آپی  آج کل ہم سب بہت سی برائیوں میں ملوث ہیں جیسے ہم جھوٹ بولتے ہیں،چوری،غیبت اور مکاری کرتے ہیں اور اللہ کے احکامات کی تعمیل نہیں کرتے ہیں تو ہم سب اللہ سے دور ہی ہیں ناں  میں نے اثبات میں سر ہلایا تو اُس نے کہا کہ یہی وجہ ہے کہ ہمارا معاشرہ بتاہی کا شکار ہو رہا ہے  رات کو جب میں سونے کیلئے اپنے بستر پر آئی تو مجھے اُس کی بات یاد آئی اور میں نے محسوس کیا کہ واقعی ہم اللہ سے دور ہو گئے ہیں  اُس کے احکامات سے منہ موڑ بیٹھے ہیں  ہمارے معاشرے میں چوری،جھوٹ،قتل،و غارت،مکاری،غداری اور دہشت گردی عام ہے  یہ سب باتیں تو اللہ سے دوری کی ہی دلیل ہیں  پھر میں نے اللہ سے دعا مانگی کہ اے اللہ  ہمیں اپنے احکامات پر عمل کرنے کی توفیق عطا کر  
ساجد کمبوہ  وہ آج نہ چاہتے ہوئے بھی کالج جانے کے لئے تیار ہو رہی تھی  اسے کوئی جلدی نہ تھی  اس کی مما کو دو تین دن پہلے پتہ چل گیا تھا کہ کلاسز سٹارٹ ہو گئی ہیں  انہوں نے سختی سے کہا تھا کہ وہ آج سے کالج ضرور جائے،پہلے ہی ایک سال ضائع ہو چکا ہے اب دوبارہ اسی کلاس سے سٹارٹ کرنا ہے اگر کلاس اٹینڈ نہیں کرو گی تو پاس کیسے ہو گی  اس نے ہلکا پھلکا ناشتہ کیا،بیگ پکڑا اور تھکے تھکے قدموں سے کالج کی طرف روانہ ہو گئی  تقریباً چار مہینے پہلے کا دن یاد آنے لگا جب داخلہ کی آخری تاریخ تھی اس کی ماما نے کئی ماہ کی بچت سے اس کے لئے داخلہ فیس کا بندوبست کیا تھا وہ فارم نتھی کر رہی تھی کہ کسی نے اس کے داخلہ فیس چرا لی،وہ داخلہ فیس سے محروم ہو گئی،اس کا بُرا حال تھا اس نے بہت ڈھونڈا بلکہ کئی فرینڈز نے ساتھ مل کر دوسری بچیوں کے بیگز جیومیٹری بکس اور کتابیں وغیرہ دیکھیں مگر داخلہ فیس کو آسمان کھا گیا یا زمین،کچھ نہ پتا چلا  جاری ہے  اس نے گھر آ کر نہ بتایا کیونکہ اس کی ماما نے کئی ماہ بچت سے اسے داخلہ فیس دی تھی وہ روتی ہوئی گھر آئی جب اس کی ماما نے پوچھا تو اس نے طبیعت خراب کا بہانہ کر دیا  اسے علم تھا کہ اس کی ماما کی دوبارہ فیس دینے کی سکت نہیں ویسے بھی آج آخری تاریخ تھی  اس میں اتنا حوصلہ نہیں تھا کہ وہ اپنی ماما کو حقیقت بتائے  ڈیٹ شیٹ آئی اس نے اپنی فرینڈ سے لے کر اس کی فوٹو کاپی بنوا لی اور امتحان کی تیاری کرنے لگی اسے پڑھتا دیکھ کر اس کی ماما بہت خوش تھی کہ بیٹی محنت کر رہی ہے  وہ ڈیٹ شیٹ کے مطابق پیپر کے لئے بھی گئی  اس کے بعد بھی کئی اک چوریاں ہوئیں کچھ لڑکیوں کا پتہ بھی چلا مگر اب کیا فائدہ وہ داخلہ سے رہ گئی تھی چونکہ ویمن کالج تھا کسی کو اندر جانے کی بھی اجازت نہ تھی  وہ وقت کے مطابق آتی،ایک طرف ہو کر بیٹھ کر پڑھنے لگتی اور مقررہ وقت پر گھر آ جاتی  والدہ کو بتاتی کہ پیپر آؤٹ کورس آ رہے ہیں والدہ حکومت اور پیپر بنانے والے کو کوستی تھیں کہ پڑھایا ہے اس سے پیپر کیوں نہیں لیتے یوں تمام پیپرز ہو گئے اور مقررہ تاریخ پر رزلٹ آ گیا اس نے خود ہی کہہ دیا کہ تین مضامین میں سپلی آئی ہے  بہتر ہے دوبارہ تیاری کرکے سارے پیپرز دوں  مرتا کیا نہ کرتا گھر والے مان گئے دو چار دن طنز کے تیر چلائے پھر نارمل ہو گئے اور پڑھنے کے لئے اس کی حوصلہ افزائی کرنے لگے  سوچوں میں گم کالج گیٹ پہنچ گئی اس نے ٹشو سے آنسو صاف کیے اور گیٹ سے اندر داخل ہو گئی  وہ فرسٹ ایئر میں اپنی کلاس میں گئی بہت سی نئی بچیاں شور کر رہی تھیں کان پڑی آواز سنائی نہ دے رہی تھی سب خوش نظر آ رہی تھیں ابھی ایک دوسرے سے تعارف کا سلسلہ چل رہا تھا کون سے سکول سے آئی ہو اور کتنے مارکس ہیں  وہ دیکھ کر حیران رہ گئی تھی ان میں شبانہ بھی تھی دوسری لڑکیاں تو اس کی طرف لپکیں مگر شبانہ نے منہ دوسری طرف کر لیا  وہ حیران تھی کہ ان میں شبانہ کیوں ہے  وہ تو کافی ہوشیار لڑکی تھی  ہیلو شبانہ کیسی ہو  ادھر کدھر آئی ہو  مشعل کا کیا حال ہے  تمہاری سروج کیسی ہے بھئی تمہارے کتنے مارکس تھے  اس نے ایک ہی سانس میں پوچھا  شبانہ نے اپنے بارے میں بتانے کے بجائے اس سے پوچھا تم یہاں کیسے ہو  میں تو اس کلاس میں رہ گئی تھی تمہیں پتہ ہے کہ آخری تاریخ کو میری داخلہ فیس کسی نے نکال لی تھی جس کی وجہ سے میں پیپر نہ دے سکی  میرا ایک قیمتی سال ضائع ہو گیا اور تم سناؤ تم کسے ملنے آئی ہو  میں بھی اسی کلاس میں ہوں میں تقریباً تمام مضامین میں فیل ہو گئی میرا رجسٹریشن اور دوبارہ داخلہ ہوا ہے جس کی وجہ سے میرا ڈھائی تین ہزار خرچہ آیا  اوہ  مگر تم تو کافی ہوشیار اور چالاک تھی یہ کیسے  ہاں بھئی  یہ مجھے میرے کیے کی سزا ملی ہے  کیا مطلب  کیسی سزا  اس نے حیرانگی سے پوچھا  یار میرے ضمیر پر بوجھ ہے تمہارے شبانہ نے آنکھیں نیچی کرکے کہا تمہاری داخلہ فیس کے پیسے میں نے چرائے تھے  جب تمہارا داخلہ نہ ہو سکا اور تم پیپروں کے دوران بنچ پر بیٹھتی تو میرا دل خون کے آنسو روتا مگر میں وہ پیسے خرچ کر چکی تھی اور جب پیپر میرے سامنے آتا مجھے کچھ سجھائی نہ دیتا جواب آنے کے باوجود کچھ نہ لکھ پاتی  میری اصلاح کرنے والا کوئی نہ تھا دوسرا میرے گروپ میں ثمرہ شامل ہو گئی جس نے ہمیں بہت نقصان پہنچایا اور بہت بد دعائیں سمیٹیں اس وقت ہمیں اندازہ نہ تھا کہ یہ اتنا بڑا فعل ہے میں تو فیل ہو گئی مگر ثمرہ نقل کرتے ہوئے پکڑی گئی نگران سے اس نے بدتمیزی کی تو اس نے اس سے پیپر لے لیا اور امتحان میں بیٹھنے نہیں دیا اور اسے سکول سے نکال دیا  یہ سب سن کر کرن بولی  شبانہ میں تمہیں معاف کر چکی اب اللہ سے معافی مانگو اور دوبارہ ایسا فعل نہ کرنا آؤ مل کر محنت کریں اگر صبح کا بھولا شام کو گھر آ جائے تو اسے بھولا نہیں کہتے دونوں فرینڈز ایک بینچ پر بیٹھ گئیں  دیکھا بچو  چوری کرنا کتنی بُری بات ہے چور کو اندازہ نہیں ہوتا کہ اس کے اس فعل سے کسی کا کتنا نقصان ہوتا ہے  
روبینہ انصار علی  آٹھویں جماعت میں پہنچ گیا ہے،مگر اسکول سے شکایات آنا بند نہیں ہوئیں آخر یہ کرے گا کیا  دن بھر موبائل موبائل  مڈٹرم ٹیسٹ میں انتہائی کم نمبر لینے اور کلاس میں عدم دلچسپی کے باعث ایک بار پھر بابا کو پیرنٹس ٹیچر میٹنگ میں عاشر کی وجہ سے شرمندگی کا سامنا کرنا پڑا تھا اور وہ اُس پر برس پڑے تھے  نہیں بابا  وہ  وہ میں  اس نے صفائی پیش کرنا چاہی  کیا وہ  اسی لمحے بابا کو کھانسی کا دورہ پڑ گیا اور وہ وہاں سے کھسک لیا  ہنہ  اب کھانسیں رات بھر،اللہ جانے دن بھر کتنی سگریٹیں پھونکتے ہیں  جب اس کی ٹیچر نے سگریٹ نوشی کے نقصانات پر لیکچر دیا تو اس وقت سے ہی اسے بابا کی کھانسی مشکوک لگنے لگی تھی  جاری ہے  وہ بھی اسی طرح کھانستے تھے جیسا ٹیچر نے بتایا تھا  رعب ایسے جھاڑتے ہیں جیسے خود بڑے قابل ہوں  بس پڑھو،پڑھو اور پڑھو  وہ بستر پر لیٹا مسلسل بڑبڑا رہا تھا  عاشر اور اس کی بہن شہر کے بڑے اسکول میں زیر تعلیم تھے  بہن تو پڑھائی میں اچھی تھی،مگر عاشر پڑھنے سے بھاگتا تھا  یہی غم بابا کو گھائل کر ڈالتا تھا  عاشر کی کلاس کو مختلف اداروں کے تعلیمی دوروں پر لے جانے کا فیصلہ کیا گیا تھا  صبح سے سہ پہر تک دو نامور صنعتوں کا دورہ کروانے کے بعد فیصلہ کیا گیا کہ چونکہ ابھی وقت ہے کیوں نا ایک معروف کیمیکل انڈسٹری کا دورہ بھی کر لیا جائے،چونکہ اس کے مالک کے اسکول منتظمین سے روابط بھی تھے لہٰذا آسانی سے اجازت مل گئی  عاشر نے جب اس کیمیکل انڈسٹری کا نام سنا تو چونک گیا کہ اس کے بابا تو اسی کیمیکل انڈسٹری میں کام کرتے ہیں  تھوڑی دیر بعد تمام بچے انتہائی ٹھنڈے،خوبصورت اور آرام دہ فرنیچر سے مزین بڑے سے ہال میں موجود تھے  اوہ  تو یہاں مزے کرتے ہیں دن بھر  گھر آ کر کیسے کہتے ہیں کہ تھک گیا ہوں  اے سی میں رہتے ہیں اور ماما ہمیں ایسے جتلاتی ہے جیسے بابا ہم پر بڑا احسان کر رہے ہوں  نجانے مجھے کچھ عرصے سے اپنے بابا کیلئے اس کے دل میں کہاں سے اتنی عداوت آ گئی تھی  تمام بچوں کو گروپ میں تقسیم کرکے فیکٹری کے مختلف حصوں سے متعارف کروانے کا عمل شروع ہوا  کئی ٹھنڈے کمروں،پر آسائش راہدریوں سے گزر کر جیسے ہی اصل مقام تک آئے،تمام بچوں نے ناک پر ہاتھ رکھ لیا کہ کیمیکل کی بو ناقابل برداشت تھی  اگلے ہی لمحے تمام بچوں کو حفاظتی چشمے اور ماسک فراہم کئے گئے،مگر جیسے جیسے آگے بڑھتے جا رہے تھے،گھٹن کا احساس بڑھتا جا رہا تھا پھر ایک ایسا ہال آیا جہاں اندر جانا منع تھا حتیٰ کہ وہاں کے ورکر انتہائی حفاظتی وردی پہنے ہوئے تھے  یار عاشر  ہال کا دروازہ کھولنے پر کیسی آگ سی محسوس ہوئی ہے اور بدبو بھی  اوہو کیسے کام کرتے ہوں گے یہ لوگ یہاں پر  جہنم ہے جہنم  ہاں یار  واقعی میں بھی یہی سوچ رہا ہوں  عاشر نے اپنے دوست کی تائید کی  ابھی یہ آگے ہی بڑھے تھے کہ بابا کی آواز پر عاشر چونکا  یہ میرا بیٹا عاشر ہے  بابا نے اس خطرناک ہال سے نکل کر وردی کا اوپری حصہ اُتار دیا تھا اور اپنے دوست کو متعارف کروا رہے تھے  اس نے محسوس کیا کہ بابا کے لہجے میں کافی فخر تھا  بابا اتنی خوشی سے کیوں بتا رہے ہیں جبکہ میں تو  اسے اپنے نکمے پن کا احساس تو تھا نا  سلام دعا کے بعد بابا اور ان کے دوست آگے بڑھ گئے،مگر وہ بابا سے تصدیق کرنا چاہتا تھا کہ کیا وہ واقعی اس جہنم میں ڈیوٹی دیتے ہیں  تم اپنے بیٹے کو اتنے مہنگے اسکول میں پڑھوا رہے ہو  نہ جانے کیوں پیچھے آتے سوال کرتے عاشر کی زبان انکل کے سوال پر رُک گئی  بس یار  میرا خواب ہے میں چاہتا ہوں میرا بچہ کل میری جگہ پر نہ ہو بلکہ ہمارے افسروں کی جگہ پر ہو  بابا کی آواز میں کتنی آرزوئیں پنہاں تھیں  تو تم اس کی فیسوں کو پورا کرنے کے لئے یہاں اوور ٹائم کرتے ہو،جہاں ہمارا آٹھ گھنٹے کام کرنا مشکل ہے  یار  اتنی مشکل میں تو نہیں ڈالو اپنے آپ کو  نہیں میرے بچوں کا روشن مستقبل میری نظروں کے سامنے رہتا ہے نا تو میں تمام حبس،بو،اپنا دمہ سب کچھ بھول جاتا ہوں  بابا کسی جذبے سے سرشار کہے جا رہے تھے  دمہ  عاشر پر تو گویا آخری جملہ بجلی بن کر گرا  اُف تو  اس کے قدم وہیں جم گئے حتیٰ کہ بابا اور ان کے دوست نظروں سے اوجھل ہو گئے  مجھ کو چھاؤں میں رکھا اور خود جلتا رہا دھوپ میں  میں نے دیکھا اک فرشتہ باپ کے روپ میں  پیارے بابا  آپ ہمارے لئے اتنی محنت کرتے ہیں  میں بھی آپ سے وعدہ کرتا ہوں کہ میں آج سے پوری لگن سے پڑھوں گا اور آپ کے تمام خواب پورے کروں گا  میری پچھلی تمام کوتاہیوں کو معاف کر دیں  آپ کا عاشر  اس نے ایک کارڈ بنایا اور بابا کے تکیے کے نیچے رکھ دیا کیونکہ فی الحال بابا کے سامنے جانے کی ہمت نہ تھی  پیارے بچو  اس کہانی سے یہ سبق ملتا ہے کہ اپنے والدین کی قدر کرنی چاہیے  باپ جو زمانے کے سرد و گرم برداشت کرتے ہوئے مسلسل ایک مشین کی طرح کام کئے جاتا ہے تاکہ اس کے جگر گوشوں کو کوئی تکلیف نہ پہنچے  ان کے چہروں پر ہمیشہ مسکراہٹ رہے  جو اولاد کے سکھ،خوشحالی،تعلیم،صحت اور روشن مستقبل کی خاطر سخت محنت کرتے زندگی گزار دیتا ہے  صبح سے شام تک رزق کی خاطر ہزار صعوبتیں برداشت کرنے کے باوجود بچوں کو دیکھتے ہی اپنی تھکن بھول جاتا ہے  آپ کو بھی چاہیے کہ ان کی خواہش کا خیال رکھیں محنت سے پڑھیں  ان کے آرام کا خیال رکھیں  
شاہ بہرام انصاری،ملتان  یہ کیا لفظ استعمال کیا تم نے بڑوں سے اس طرح بات کرتے ہیں  دادی نے فواد سے سخت لہجے میں کہا  دادی اس میں کیا برائی ہے  فواد نے بے پروائی سے جواب دیا اس طرح نہیں بولتے میں تمہاری دادی ہوں  وہ اسے ڈانٹتے ہوئے بولیں،فواد کی زبان پر عجیب قسم کے الفاظ چڑھ گئے تھے وہ دوران گفتگو عامیانہ جملے ادا کرنے لگا تھا  اچھا دادی جان آئندہ نہیں کہوں گا  فواد نے کہا اور کھیلنے کیلئے باہر نکل گیا  فواد کی امی کی وفات کے بعد دادی جان نے اس کی پرورش کی ذمہ داری سنبھال لی اور اسے کبھی ماں کی کمی کا احساس نہ ہونے دیا  ادھر فواد کے والد صہیب اپنے بیٹے کی اچھی تعلیم و تربیت کیلئے سخت محنت کرتے  لیکن ان کے گھر کے اردگرد کا ماحول اچھا نہ تھا  جاری ہے  زیادہ تر لوگ ان پڑھ اور طرح طرح کی اخلاقی برائیوں کا شکار تھے  ان لوگوں کے بچوں کے ساتھ کھیلنے کودنے سے فواد کی پڑھائی عادات اور مزاج پر بھی گہرا اثر پڑا  اب وہ کھیل کود میں زیادہ اور پڑھائی میں کم دلچسپی لیتا  ایک بڑی پریشانی یہ تھی کہ وہ اپنی گفتگو میں بُرے الفاظ استعمال کرتا اور اپنے دوستوں سے گالیاں دے کر بات کرنے لگا تھا  دادی اماں نے صہیب کو یہ سب بتایا تو وہ بھی فکر مند ہو گئے  ان دنوں فواد کالج میں داخلہ لینے کیلئے کوشش کر رہا تھا اور آج ایک اچھے کالج میں داخلے کیلئے انٹرویو دینے گیا  فواد کی باری آئی تو وہ پورے اعتماد سے ان کے سامنے پہنچا  پرنسپل صاحب سے بات کرتے ہوئے ایک سوال کا جواب فواد نے نہایت عامیانہ انداز میں دیا اور اس دوران بُرا لفظ بھی اس کے منہ سے نکل گیا  اس پر پرنسپل صاحب نے کہا ہم تم جیسے بد اخلاق لڑکے کو داخلہ دے کر اپنے کالج کا ماحول خراب نہیں کریں گے  اب تم جا سکتے ہو  پرنسپل صاحب نے فیصلہ سنا دیا فواد کمرے سے نکل گیا  وہ گھر پہنچا تو دادی اس کا اُترا ہوا چہرہ دیکھ کر شفقت سے اس کے سر پر ہاتھ رکھا تو اس کی آنکھیں بھر آئیں اور اس نے انہیں سب کچھ بتا دیا  دیکھو بیٹا  زندگی میں اگر ہمیں اپنی غلطی کا احساس ہو جائے اسے دور کر لیں تو یہی بات ہماری کامیابی کی ضمانت بن جاتی ہے  دادی نے پیار سے کہا تم کسی دوسرے کالج میں داخلہ لے سکتے ہو اب اپنا وقت ضائع کرنے کے بجائے آگے بڑھو  کامیابی تمہارا انتظار کر رہی ہے  دادی نے مسکراتے ہوئے کہا تو فواد نے ان سے معافی مانگی اور کہا کہ وہ اب بُرے لڑکوں کی صحبت سے دور رہے گا اور ہر چھوٹے اور بڑے سے اچھے طریقے سے بات کرے گا  
شیخ معظم الٰہی،لاہور  زمان اپنے ماں باپ کا اکلوتا اور لاڈلا بیٹا تھا  اس کے والدین اس کی ہر خواہش کو پوری کرنا اپنا فرض سمجھتے تھے  زمان کے والد کافی مالدار تھے  ان کا گھر چونکہ بڑا تھا اور زمان کا چچا غریب تھا  اس لئے زمان کے والد نے اپنے بھائی کو گھر کا کچھ حصہ رہنے کے لئے دے دیا تھا  ایک دن جب زمان سکول سے گھر واپس آیا تو اسے پتہ چلا کہ اس کے امی ابو کا ایک حادثے میں انتقال ہو گیا ہے  زمان پر تو قیامت ٹوٹ پڑی  کچھ دن تو سوگ میں گزرے پھر روزمرہ کا معمول شروع ہو گیا  اب اس کے چچا نے زمان کے گھر پر قبضہ کر لیا  اس کا رویہ زمان سے اچھا نہ تھا اور چچا اسے اپنے راستے کا پتھر سمجھتا تھا آخرکار ایک دن اس نے زمان کو گھر سے نکال دیا  زمان نے بہت احتجاج کیا مگر کسی نے اس کی نہ سنی  جاری ہے  اس بات کو آج تین دن ہو گئے تھے  زمان بھوک سے نڈھال تین دن سے سڑکوں پر مارا مارا پھر رہا تھا  پاؤں میں چھالے پڑے ہوئے تھے  اسے اپنی بے بسی پر رونا آ گیا  وہ سڑکوں پر بھاگتا ہوا ایسے علاقے میں پہنچ گیا،جہاں پر رہائشی بنگلے بنے ہوئے تھے اور وہ علاقہ نسبتاً سنسنان تھا  زمان نے تیزی سے بھاگنا شروع کر دیا  وہ ایک گلی سے دوسری گلی تک بھاگتا رہا اور آخر ایک بنگلے کا گیٹ کھلا دیکھ کر اس میں گھس کر باغ میں چھپ گیا  کافی دیر بیٹھے رہنے سے اسے نیند آ گئی  رات کو اس بنگلے کے چوکیدار نے اسے دیکھا تو اپنے مالک کو بلا لیا  مالک نے آ کر دیکھا تو زمان بخار سے تپ رہا تھا  لہٰذا مالک نے چوکیدار کی مدد سے زمان کو اُٹھایا اور گھر کے اندر لا کر پلنگ پر لٹا دیا  اتنے میں زمان کی آنکھ کھل گئی  مالک کی بیگم نے اسے دوائی کے ساتھ دودھ دیا اور سلا دیا  دونوں میاں بیوی کو بچے پر رحم آ گیا تھا  صبح زمان نے اُٹھ کر ناشتہ کیا تو اس نے اپنے آپ کو کافی ہلکا پھلکا محسوس کیا  بیگم نذیر راٹھور نے پہلے تو اس کے حال احوال دریافت کیا پھر اس سے ساری بات پوچھی کہ وہ یہاں کیسے آیا  اور اس کے ماں باپ کہاں ہیں  زمان ذرا سی ہمدردی پا کر پگھل گیا اور انہیں سارا ماجرا کہہ سنایا  بیگم نذیر راٹھور کو بیحد دکھ ہوا  انہوں نے زمان کو اپنانے کا فیصلہ کر لیا  کیونکہ وہ بے اولاد تھیں  غرض یہ کہ زمان ان کے گھر میں رہنے لگا  نذیر راٹھور اور ان کی بیگم زمان کو بالکل اپنا بیٹا سمجھنے لگے  زمان نے اب سکول جانا شروع کر دیا  آخرکار ایک دن ایسا آیا  جب زمان ڈاکٹر بن گیا  نذیر راٹھور اور ان کی بیگم کو بہت خوشی ہوئی  ایک دن زمان ہسپتال میں تھا اور ایک مریض جس کی حادثہ میں دونوں ٹانگیں ضائع ہو چکی تھیں  اس کی نبض دیکھ رہا تھا  مریض نے زمان کو پہچان لیا اور اس کا چہرہ اپنے قریب کرکے پوچھا  بیٹا مجھے پہچانا میں تمہارا چچا ہوں  زمان نے یہ سنا تو اپنا منہ پھیر لیا  مریض نے زمان سے کہا کہ بیٹا مجھے معاف کر دو  مجھے اپنے کئے کی سزا مل گئی ہے  زمان نے چچا کی طرف دیکھا اس کی آنکھوں میں بے چارگی دیکھ کر زمان نے انہیں معاف کر دیا  اتنے میں نذیر راٹھور نے آواز دی کہ زمان  کہاں ہو تم  میں تمہیں ہسپتال میں تلاش کر رہا ہوں اور تم کہاں ہو  اچانک زمان کو ایک اجنبی کے سینے پر سر رکھے دیکھ کر چونکے  مریض کا چہرہ آنسوؤں سے تر تھا  زمان نے نذیر راٹھور کو ساری بات بتا دی  زمان کے چچا نے بتایا کہ اس کی اولاد اسے چھوڑ کر چلی گئی وہ اور زمان کی چچی آج کل بڑی مشکل سے زندگی گزار رہے ہیں  زمان نے اپنے چچا سے کہا کہ آپ اور چچی جان آج سے میرے ساتھ رہیں گے  کیونکہ میرا اور آپ کا خون کا رشتہ ہے  اور میں آپ کی خدمت کرنا چاہتا ہوں  نذیر راٹھور نے بھی زمان کی ہاں میں ہاں ملائی  اسی طرح زمان کو اس کا چچا اور چچی کو بڑھاپے کا سہارا مل گیا اور یوں سب ہنسی خوشی رہنے لگے  
روبینہ ناز،کراچی  سعد بیٹا  کیا کر رہے ہو  سعدی کی امی ایک دم اس کے کمرے میں داخل ہوئیں تو دیکھا کہ وہ کاپیوں کے صفحے پھاڑ پھاڑ کر ان سے مختلف چیزیں بنا رہا تھا  کچھ نہیں امی  سعد نے ایک دم سب چیزیں چھپا دیں  کتنی بُری بات ہے ایک تو آپ اپنی کاپیوں کے صفحے پھاڑ رہے ہو اور پھر چھپا کر جھوٹ بھی بول رہے ہو،دکھاؤ کیا بنایا ہے  امی نے ڈانٹا تو سعد نے ڈرتے ڈرتے تمام چیزیں اپنی امی کو دکھا دیں،کسی صفحہ کا اس نے جہاز بنایا ہوا تھا اور کسی کا پنکھا،کئی صفحوں پر تو بہت ہی عجیب چیزیں بنی ہوئی تھیں  سعد میں نے کتنی بار سمجھایا ہے کہ اپنی کاپیوں کے صفحے نہ پھاڑا کرو،ہمت کرکے سعد اپنی امی سے بولا امی آپ کو پتہ ہے ناں مجھے نئی نئی چیزیں بنانے کا شوق ہے،میرا دل کرتا ہے ویسا ہی جہاز بناؤں جیسا آسمان پر اُڑتا ہے،نئی نئی چیزوں کو تخلیق کروں،بہت بڑی عمارتوں کے خاکے تیار کروں اور پھر میری تخلیق کی ہوئی ہر چیز بہت مشہور ہو جائے،اس لئے میں یہ سب چیزیں بناتا ہوں  جاری ہے  یہ تو ٹھیک ہے بیٹا لیکن آپ جو کہہ رہے ہو وہ غلط ہے،آپ کو اس کیلئے بہت انتظار کرنا پڑے گا  جو بچے اپنی چیزوں کی حفاظت اور قدر نہیں کرتے وہ زندگی میں کوئی بھی اعلیٰ مقام حاصل نہیں کر سکتے  وہ وقت جلد ہی آئے گا جب اپنے خیالات کو عملی جامہ پہناؤ گے لیکن آئندہ سے مجھے یہ کتابوں کاپیوں کے صفحے پھٹے ہوئے نہ ملیں  امی نے سعد کو سمجھاتے ہوئے کہا  میں وعدہ کرتا ہوں آئندہ آپ کو مجھ سے کوئی شکایت نہیں ہو گی،میں اپنا سکول بیگ اور کمرہ بالکل صاف رکھوں گا،تب ہی تو میں ایک کامیاب انجینئر بنوں گا  سعد نے سمجھداری سے جواب دیا  باکل اب آپ اپنی کاپیوں کو ٹھیک کرنا شروع کر دیں  امی نے مسکرا کر سعد کو گلے لگا لیا اور دونوں مسکرانے لگے  
محمد ابوبکر ساجد،پھولنگر  ننھی مہک بچوں کے ساتھ کھیل رہی تھی کہ سونی نے اس کے اوپر ریت پھینک دی،آمنہ نے کہا سونی پر تم بھی ریت پھینکو اور ہم مل کر اسے مارتے ہیں مہک نے کہا نہیں بدلہ نہیں لیتے  مہک بہت معصوم اور سادہ اچھی بچی تھی وہ ہر وقت صاف ستھری اور نکھری نکھری رہتی تھی،وہ اپنے والدین کی اکلوتی اولاد ہے  اس کی تربیت بہت اچھے طریقے سے ہو رہی تھی  اس میں کوئی بھی بری عادت نہ تھی نہ کبھی وہ کسی سے لڑتی تھی،نہ گالی گلوچ کرتی تھی بلکہ بچوں کو بری باتوں سے روکتی تھی وہ ہر ایک سے پیار سے بات کرتی،بڑوں سے ادب سے پیش آتی،ہر کام شروع کرتے وقت بسم اللہ پڑھتی،کوئی بھی چیز کھا کر شکر اللہ کہتی،اس کے معصوم سے چہرے پر ہر وقت مسکراہٹ کھلی رہتی تھی  جاری ہے  وہ راستے میں ہر رکاوٹ کو دور کرنے کی کوشش کرتی تھی،کوئی کیلے کا چھلکا،جھاڑی یا پتھر پڑا ہوتا اسے ہٹا دیتی،راہ چلتے جس سے بھی ملتی،سلام کرتی،اتنی چھوٹی عمر میں اس نے بہت سی اچھی باتیں سیکھ لی تھیں  مہک کے پاپا حسن کا بزنس پارٹنر سیٹھ اکرم سے جھگڑا ہو گیا چونکہ ان کا پارٹنر لالچی اور بلیک میلر شخص تھا،اس نے حسن سے بدلہ لینے کیلئے چند غنڈوں کے ذریعے مہک کو اغوا بھی کروایا،ننھی مہک سہم کر رہ گئی،سیٹھ اکرم نے جب ننھی مہک کی بات فون پر اس کے پاپا سے کروائی کہ مہک ان کے پاس ہے،اگر اپنا فراڈ کا بیان واپس لے جو میں نے فراڈ کیا ہے تو میں تمہاری بیٹی کو صحیح سلامت واپس کر دوں گا  تم جانتے ہو کہ میں بدلہ لینا خوب جانتا ہوں،حسن علی نے مہک کی آواز فون پر سُن کر سیٹھ اکرم سے وعدہ کر لیا کہ وہ اپنا بیان واپس لے لے گا کیونکہ انہیں مہک کی زندگی اپنی جان سے بھی زیادہ پیاری تھی  مہک نے سیٹھ اکرم سے کہا انکل بدلہ نہیں لیتے،بدلہ لینا بری بات ہے،آپ اگر میرے پاپا سے بدلہ نہیں لیں گے تو کوئی اور بھی آپ سے بدلہ لے سکتا ہے  سیٹھ اکرم ننھی منی سی بچی کی زبان سے اتنی پختہ باتیں سُن کر حیران رہ گیا اس نے مہک کو گود میں اُٹھایا،پیار کیا اور کہا بیٹا مجھے معاف کر دو میں آئندہ کبھی کسی سے بدلہ نہیں لوں گا  یہ کہہ کر اس نے مہک کو اپنی گاڑی میں بٹھایا اور گھر چھوڑ آیا اور حسن علی سے معافی مانگی اور مہک کی بات بھی بتائی اور اس طرح ایک بھٹکے ہوئے انسان کو ننھی بچی نے سیدھی راہ دکھائی  
محمد ابوبکر ساجد،پھولنگر  ایک مرتبہ کا ذکر ہے کہ ایک کوے کو جنگل کی سیر کا شوق پیدا ہوا تو وہ کوا اُڑتا اُڑتا ایک جنگل میں چلا گیا  جب وہ وہاں پہنچا تو اس نے ایک جگہ دیکھا کہ بہت سے مور جمع تھے اور سب پروں کو پھیلا کر اپنے خوبصورت پَر دیکھ کر خوش ہو رہے تھے اور رقص کر رہے تھے  کوا بھی ان موروں کا تماشا دیکھنے لگا  ان کے نیلے ہرے اور سنہرے پَر اسے بہت اچھے لگے  کوے نے دل میں سوچا کہ ان کے پَر کتنے خوبصورت ہیں،یہ دُم پھیلا کر ناچتے ہیں تو اتنے بھلے لگتے ہیں  میں اگر ان موروں کے پَر جو اِدھر اُدھر گر جاتے ہیں جمع کرکے اپنے پروں پر لگا لوں تو میں بھی مور بن جاؤں گا  کوے نے یہ سوچ کر اِدھر اُدھر سے مور کے پَر جمع کئے،پروں میں لگائے اور پھر موروں میں جا کر انہی کی طرح رقص کرنے کی کوشش کرنے لگا  جاری ہے  جب موروں نے اپنی مخصوص آواز نکالی تو کوے نے بھی چاہا کہ وہ ان کی بولی بولے  اس نے موروں کی بولی بولنے کیلئے اپنی چونچ کھولی تو وہ موروں کی آواز تو نہ نکال سکا البتہ اس کی چونچ سے کائیں کائیں کی آوازیں نکلنے لگیں،کائیں کائیں کی آواز سُن کر سب مور چونک پڑے اور کہنے لگے ارے یہ تو کوا ہے ہمارے پَر لگا کر ہمارے درمیان آ گیا ہے  یہ کہہ کر سب موروں نے اس کوے کو گھیر لیا اور ٹھونگیں مارنے لگے  کوے نے جب یہ دیکھا کہ اس کا راز کھل گیا ہے تو وہ موروں سے جان بچا کر اُڑا اور واپس اپنے ہم جولی کوؤں میں آ گیا لیکن ہوا یہ کہ جب کوؤں نے اسے دیکھا تو پہچان نہ سکے یہ کوئی مور ان کے درمیان آ گیا ہے سب کوے اس کو دیکھ کر کہنے لگے یہ کوا نہیں ہے،اس کے پَر تو مور کے سے ہیں  یہ ہم میں کیوں آیا ہے  یہ کہہ کر سب کوؤں نے ٹھونگیں مار مار کر اسے بھاگنے پر مجبور کر دیا  اپنے ساتھی کوؤں کے حملے کی وجہ سے کوا انہیں یہ بھی نہ بتا سکا کہ وہ مور نہیں بلکہ ان کا ہی ساتھی کوا ہے  لہٰذا ہوا یہ کہ کوا بے چارہ نہ تو مور بن سکا اور نہ کوؤں میں رہا  آخر اس نے مایوس ہو کر موروں کے سارے پَر جھاڑ دیئے اور کوؤں میں رہنے لگا  پیارے بچو  اس کہانی سے ہمیں یہ سبق ملتا ہے کہ ہمیں دوسروں کی نقل کرنے کی بجائے اپنی شخصیت کو اپنی اچھی عادتوں سے بہتر بنانا چاہئے  
احمد عدنان طارق  فیصل آباد  شبیر اور عروہ کی خالہ اُنہیں کئی مرتبہ کہہ چکی تھیں کہ وہ دونوں جڑواں بہن بھائی،اُن کے گھر آ کر اُن کے پاس بھی رہا کریں،لیکن ہر مرتبہ ہی وہ کوئی نہ کوئی بہانہ بنا دیتے  دونوں بہن بھائیوں نے امی جان کو بتایا ہم خالہ کے گھر جانا نہیں چاہتے کیونکہ وہاں کھیلنے کو کچھ نہیں ہے اس لئے وہاں ہمارا دل نہیں لگے گا  امی ہنس کر بولیں بیٹا وہ اتنا کہتی ہیں تو ایک رات کیلئے چلے جاؤ  آخر ایک ہفتہ کی شام جب شبیر اور عروہ کوئی اور بہانہ نہ ڈھونڈ سکے تو اُنہیں رات سونے کیلئے خالہ کے گھر جانا ہی پڑا  خالہ نے اُن کیلئے گھر کا دروازہ کھولتے ہی اُنہیں کہا مجھے افسوس ہے کہ تمہارے کھیلنے کیلئے میرے پاس کھلونے نہیں ہیں لیکن تمہیں مصروف رکھنے کیلئے میرے پاس باورچی خانے میں بہت کچھ ہے  جاری ہے  شبیر سرگوشی کرتے ہوئے بہن سے کہنے لگا،کہیں خالہ ہم سے کچھ پکوانا تو نہیں چاہتیں یا پھر لگتا ہے کہ وہ ہم سے برتن دھلوائیں گی،عروہ نے قدم گھر میں رکھتے ہوئے منہ پر اُنگلی رکھ کر بھائی سے کہا شش  وہ سن لیں گی  خالہ امبر کا باورچی خانہ بہت بڑا تھا،اُس میں چلغوزے کی لکڑی سے بنا ایک بہت بڑا میز بچھا ہوا تھا جس پر مختلف قسم کی رنگ برنگی چیزیں رکھی تھیں  شبیر میز کے ساتھ پڑی کرسیوں میں سے ایک پر بیٹھ گیا اور خوشی سے بولا واہ  یہاں تو رنگ ہی رنگ ہیں،رنگین پنسلیں،چہرے رنگنے والے رنگ،گوند،چکنی مٹی،سفیدا،مزا آ گیا  خالہ ہنس کر بولیں تم جتنا گند ڈالنا چاہو،ڈال سکتے ہو  تھوڑی دیر میں بھی آتی ہوں اور تمہارا ساتھ دوں گی کچھ ہی دیر میں دونوں جڑواں بہن بھائی اس حقیقت کو جان گئے تھے کہ خالہ چکنی مٹی سے مختلف قسم کے جانور اور گڑیاں بنا سکتی ہیں اور ہر قسم کے لباس بنا سکتی ہیں اور ڈراؤنے ماسک بھی  وہ کاغذی گڑیاں بھی بنا سکتی تھیں اور اخبار کے کاغذ سے بڑے بڑے درخت بھی ،اُنہیں کھیلتے ہوئے وقت گزرنے کا احساس ہی نہیں ہوا اور جلدی ہی سونے کا وقت ہو گیا خالہ نے کھانا بنا لیا تھا وہ بولیں صفائی کرنے کی ضرورت نہیں بیٹا،میں کل خود ہی صاف کر لوں گی اگلی صبح اُنہیں ناشتہ درخت پر بنے گھر میں ملا جو خالہ نے کئی دن پہلے اُن کیلئے بنوا رکھا تھا  دوپہر کے کھانے تک اُنہوں نے سیکھ لیا تھا کہ خوراک کے ڈبوں سے کھلونے کیسے بناتے ہیں  قطب نما کیسے کام کرتا ہے  اور کٹھ پتلیاں کیسے بنتی ہیں  خالہ نے اُنہیں سکھایا کہ گھر میں مزیدار پیزا کیسے بناتے ہیں،ملک شیک کیسے بنتے ہیں  اور چاکلیٹ بسکٹ کو بنانے کا کیا طریقہ ہے  دونوں جڑواں بہن بھائی خالہ کے گھر ایک رات رہنے کیلئے گئے تھے مگر پورا ہفتہ سکون سے رہے کیونکہ وہاں اُن کی دلچسپی کا بہت سا سامان تھا،آخر جب وہ گھر لوٹے تو کئی دن تک وہ خالہ کے گھر کا ذکر کرتے رہے اور بتاتے رہے کہ مختلف چیزیں بناتے وقت اُنہیں کتنا لطف آیا  اُن کی امی مسکراہٹ کو دباتے ہوئے بولیں بیٹا مجھے معلوم ہے وہ میری جڑواں بہن ہے ہم بھی جب اکٹھے کھیلتے تھے تو ہمیں بھی تمہاری طرح ہی مزا آیا کرتا تھا  امید ہے بچو اب آپ کا کوئی بڑا چاہت سے آپ کو اپنے گھر بلائے گا تو آپ کوئی بہانہ نہیں بناؤ گے  
روبینہ ناز،کراچی  امجد کی عمر ابھی بہت کم تھی کہ اُس کے ابو کا انتقال ہو گیا  رانی اُس کی چھوٹی بہن تھی  امجد کی ماں دوسروں کے گھروں میں کام کاج کرکے وہ اپنا اور بچوں کا پیٹ پالتی تھی  اُس کی خواہش تھی کہ امجد ایک بڑا افسر بنے،اس لئے وہ اُس کی تعلیم پر خصوصی توجہ دیتی تھی  آج امجد صبح سے ہی بہت اُداس تھا،وہ جانتا تھا کہ آج رانی کی سالگرہ ہے  ماں برتن دھو رہی تھی کہ ننھی رانی بھاگتی ہوئی آئی اور کہا امی آج میری سالگرہ ہے،مجھے مٹھائی اور کھلونے چاہئے  ماں نے پہلے تو اُسے سمجھایا کہ ہمارے پاس اتنے پیسے نہیں ہیں کہ ہم یہ فضول خرچی کریں مگر رانی نہ مانی اور رونے لگی تو ماں نے اُسے ایک تھپڑ لگاتے ہوئے کہا میں دوسروں کے گھروں میں کام کرکے تمہیں پڑھا رہی ہوں،مزید پیسے کہاں سے لاؤں یہ کہہ کر وہ رانی کو گلے لگا کر زار و قطار رونے لگی  جاری ہے  امجد یہ سب دیکھ اور سُن رہا تھا،وہ چپ چاپ اُٹھا اور گھر سے باہر نکل گیا  اچانک اُس نے ایک فیصلہ کیا وہ سیدھا مزدوروں کی بستی میں پہنچا اور ٹھیکیدار سے کہا صاحب  جی کوئی کام ہے تو مجھے اُس پر لگا دیں  ٹھیکیدار بہت رحم دل تھا،اُس نے کہا بیٹا تم تو ابھی بہت چھوٹے ہو،اس سے پہلے کہ وہ اپنی بات پوری کرتا،امجد بول اُٹھا سر آپ کی مہربانی ہو گی،مجھے کام کی سخت ضرورت ہے  ٹھیکیدار نے اُس کی بات سُنی اور مان لی پھر امجد سارا دن ایک کمرے میں سفیدی کرتا رہا  شام کو وہ پورے دو سو روپے لے کر بازار گیا  بہن کیلئے مٹھائی اور فراک خریدی اور خوشی خوشی گھر میں داخل ہوا اور رانی کو آوازیں دینے لگا  ماں نے وہ چیزیں دیکھیں تو امجد کو ایک زور دار تھپڑ مارا اور بولی تم نے یہ چیزیں کہاں سے لیں  کیا بھیک مانگی تھی  امجد نے اپنے سفیدی سے بھرے ہاتھ ماں کے سامنے کر دیئے اور کہا ماں جی  میں نے بھیک نہیں مانگی بلکہ مزدوری کی تھی یہ سُن کر ماں نے امجد کے ہاتھ اپنی آنکھوں سے لگائے اور بولی  بیٹا مجھے تم پر فخر ہے اب مجھے اُمید ہو گئی ہے کہ تم بڑے آدمی بنو گے اور دنیا میں تمہیں کوئی شکست نہیں دے سکے گا  
روبینہ ناز،کراچی  ازمیر کا محل دلکشی میں اپنی مثال آپ تھا  جہاں کی شہزادی بہت حسین اور نیک دل تھی  ایک دن اُس نے اپنی ماں ملکہ سے باغ کی سیر پر جانے کی اجازت مانگی  شہزادی اپنی ملکہ ماں کو بتائے بغیر کہیں نہیں جاتی تھی  چنانچہ وہ ایک بگھی میں بیٹھ کر باغ کی سیر کرنے کیلئے روانہ ہو گئی  باغ بہت حسین سرسبز اور شاداب تھا  پھولوں کی خوشبو ماحول کو تازگی بخش رہی تھی  شہزادی باغ کے نظاروں سے لطف اندوز ہو رہی تھی کہ اُس نے اپنے قریب کھیلتی ہوئی ایک کم عمر لڑکی کو دیکھا  وہ عرشی تھی،جو اُس باغ کے مالی کی بیٹی تھی  اُس غریب لڑکی کو شہزادی نے اپنے پاس بٹھا لیا اور اُس سے باتیں کرنے لگی  تھوڑی دیر میں وہ دونوں دوست بن چکی تھیں  یہ دیکھ کر ایک شاہی ملازمہ نے اُس سے کہا آپ ازمیر کی شہزادی ہیں،اس غریب لڑکی سے دوستی کرنا آپ کی شان کے خلاف ہے  جاری ہے  شہزادی نے کہا میں جس اللہ کی بندی ہوں عرشی بھی اس کی بندی ہے،اللہ کی نظر میں بادشاہ غلام اور امیر غریب سب برابر ہیں  غرض شہزادی ہر ہفتے باغ کی سیر کو آتی اور عرشی سے بھی ملتی جس کے ساتھ اس کی دوستی اور پکی ہو گئی تھی  شہزادی عرشی کیلئے تحفے بھی لاتی تھی  دونوں سہیلیاں مل کر خوب سیر بھی کرتیں اور باتیں بھی کرتیں  شہزادی کو اپنی غریب اور چنچل دوست عرشی بہت پسند تھی  ایک روز شہزادی باغ میں گئی تو عرشی نے اُس کے سلام کا جواب بھی نہ دیا اور چپ چاپ چلی گئی تو شہزادی بھی حیران پریشان محل میں واپس آ گئی  اگلے ہفتے شہزادی باغ میں پہنچی تو عرشی نے اُس سے معافی مانگی لیکن اب شہزادی اُس سے ناراض تھی  اس لئے کوئی جواب دیئے بغیر ہی چلی گئی  ملکہ نے جب شہزادی کو تھکا تھکا اور مایوس دیکھا تو اُس سے پوچھا کہ کیا بات ہے  تم کیوں اُداس ہو  شہزادی نے پورا واقعہ ملکہ کو سنا دیا  ملکہ نے شہزادی کو سمجھاتے ہوئے کہا شہزادیاں تو بڑے ظرف والی ہوتی ہیں،اگر تمہاری غریب دوست نے ایک بار تم سے بات نہ کی تو تم نے بھی اُس کے ساتھ ویسا ہی سلوک کیا  حالانکہ تمہیں چاہئے تھا کہ اُسے معاف کر دیتیں  شہزادیاں تو دوسروں کے ساتھ ہمیشہ اچھا کرتی ہیں  چنانچہ شہزادی اپنی دوست عرشی کیلئے بہت سے تحفے لے کر باغ پہنچی تو پتہ چلا کہ اُس باغ کے مالی کو نوکری سے نکال دیا گیا ہے  شہزادی بوجھل دل کے ساتھ محل واپس آ گئی  ملکہ نے جب شہزادی کی یہ حالت دیکھی تو وجہ پوچھی شہزادی نے بتایا  ملکہ نے عرشی کے باپ مالی کی نوکری بحال کر دی،اس کے بعد شہزادی اور عرشی پھر سے دوست بن گئیں  
احمد عدنان طارق،فیصل آباد  ایک روز تزئین اپنے قصبے سے کچھ فاصلے پر لگنے والے میلے میں شرکت کرنے کیلئے گھر سے گئی  اُس نے دیکھا کہ ایک ٹھیلے پر ایک آدمی آوازیں لگا کر ٹوپیاں بیچ رہا تھا ٹوپی لے لو ٹوپی پیاری پیاری ٹوپی تزئین نے اُسے کہا میں تو وہ سرخ ٹوپی لوں گی جس پر ستارے لگے ہوئے ہیں  ٹھیلے والا آدمی کہنے لگا وہ ٹوپی بیچنے کیلئے نہیں ہے تزئین نے پوچھا آخر کیوں  آدمی نے سختی سے اپنی بات دہرائی وہ ٹوپی بیچنے کیلئے نہیں ہے  تزئین نے پیسے اُس کے ٹھیلے پر رکھے اور ٹوپی سر پر پہن لی اور پھر وہاں سے چل دی  اُس آدمی نے پیچھے سے اونچی آواز لگائی اُسی سر پر واپس آ جاؤ جس کی تم ملکیت ہو یہ سنتے ہی تزئین کے ساتھ عجیب و غریب واقعات ہونے لگے  جاری ہے  اُس نے اپنی سہیلی عروہ کو آتے ہوئے دیکھا اور اُسے کہنے لگی،کیا حال ہیں عروہ  لیکن عروہ نے اُس کی طرف ذرا بھی توجہ نہیں دی بلکہ اُس کے پاس سے گزر گئی جیسے تزئین وہاں کھڑی ہی نہ ہو  پھر تزئین نے چچا آصف کو دیکھا وہ بولی سلام چچا آصف لیکن وہ بھی اُس کے پاس سے یوں گزر گئے جیسے اُنہوں نے تزئین کو دیکھا ہی نہ ہو تزئین نے فوراً سوچا یہ سارے میری ٹوپی کے کمال ہیں،اسی نے مجھے سب لوگوں کی آنکھوں سے اوجھل کر دیا ہے  وہ جلدی سے بھاگی اور ٹھیلے والے آدمی کے پاس پہنچی  آدمی اسے دیکھ کر مسکرایا اور کہنے لگا  مجھے معلوم تھا تم واپس آؤ گی،کیا کوئی مشکل ہے  تزئین بولی یہ تو بڑی مصیبت والی ٹوپی ہے آدمی نے کہا تو پھر مجھے واپس کر دو لیکن تزئین نے ٹوپی سر سے اُتارنے کی جتنی کوشش کی وہ اُس ٹوپی کو سر سے نہیں اُتار سکی  ٹھیلے والا دکاندار مسکرایا اور منہ ہی منہ میں کچھ پڑھنے لگا،تبھی تزئین نے اُس کی شکل غور سے دیکھی  اُس کے کان بونوں جیسے تکونے تھے اور اُس کا چہرہ بھی اُنہی کی طرح ٹیڑھا تھا  ٹوپی تزئین کے سر سے اُتری اور دوبارہ ٹھیلے پر اپنی جگہ پر سج گئی  تزئین بولی  یہ بہت عجیب بات ہے یہ تو جادو ہے  ٹھیلے والا بولا ہاں بالکل ہے  اور پھر اُس نے تزئین کو نصیحت کرتے ہوئے کہا کبھی پوچھے بغیر کسی کی چیز استعمال نہ کرو،تمہیں نہیں معلوم کب کوئی مشکل ہو جائے اور واقعی تزئین نے ہمیشہ اس کی نصیحت پر عمل کیا  
احمد عدنان طارق،فیصل آباد  شیرو ایک چھوٹا سا چیتے کا بچہ تھا،جسے ایک بہت بُری عادت تھی  نہ صرف ہر کسی کی بلکہ ہر چیز کی نقل اُتارتا تھا  جب کوئی طوطا ٹائیں ٹائیں کرتا تو شیرو بھی ٹائیں ٹائیں کرکے اُس کو چڑاتا اور جب طوطا ناراض ہو کر اُسے بکواس بند کرو کہتا تو وہ بھی یہی الفاظ واپس دہرا دیتا  ایک دن وہ ایسے ہی مٹرگشت کیلئے گھر سے نکلا  اُس نے دل میں یہ ٹھان رکھی تھی کہ آج وہ راہ میں ملنے والی ہر چیز کی نقل اُتارے گا اور اسی ارادے نے اُس دن اُسے مصیبت میں ڈالا  پہلے اُس نے ایک چمگادڑ کو دیکھا جو ایک درخت کی شاخ سے اُلٹا لٹکا ہوا تھا  وہ اس طرح لٹک کر سونے کی کوشش کر رہا تھا  شیرو چمگادڑ سے کہنے لگا کہ وہ بھی اُس کی طرح اُلٹا لٹک کر سوئے گا  جاری ہے  چمگادڑ نے اُسے سمجھایا کہ وہ اس طرح نہیں کر سکتا صرف چمگادڑ ہی اس طرح اُلٹے سو سکتے ہیں  شیرو یہ سن کر کچھ دیر سوچتا رہا لیکن پھر وہ ایک قریبی شاخ پر چڑھ گیا  اپنے پاؤں اُس میں اٹکائے اُلٹا لٹک گیا  اُس نے چمگادڑ کو شب بخیر کہا اور آنکھیں موند لیں  اگلے ہی لمحے وہ منہ کے بل زمین پر آ پڑا  چمگادڑ نے اُسے یاد دلایا کہ وہ پہلے ہی اُسے خبردار کر چکا تھا  شیرو نے خود کو سنبھالا اور آگے کی طرف چل پڑا  راستے میں اُسے ایک سارس ملا جو ایک ٹانگ پر کھڑا تھا  شیرو نے اُسے پوچھا کہ وہ کیا کر رہا ہے  سارس نے اُسے بتایا کہ اس طرح اُسے سکون ملتا ہے لیکن یہ کام تم کتنی دیر کر سکتے ہو  شیرو نے سارس سے پوچھا تو سارس نے اُسے بتایا کہ وہ ہمیشہ ایسا کر سکتا ہے لیکن صرف پرندے ہی ایسا کر سکتے ہیں  شیرو نے پھر تھوڑی دیر سوچا اور ایک ٹانگ پر کھڑا ہو گیا  اب دوسری اُٹھا کر دکھاؤ  سارس نے ہنستے ہوئے اُسے کہا تو شیرو نے دوسری ٹانگ بھی اُٹھا لی  اس سے وہ پھر منہ کے بل زمین پر جا گرا  میں نے تمہیں پہلے ہی خبردار کر دیا تھا  سارس نے اُسے یاد دلایا  شیرو نے خود کو سنبھالا اور آگے کو روانہ ہو گیا  راستے میں اُسے بھورے رنگ کا ایک گرگٹ ملا جو سبز پتوں پر بیٹھا ہوا تھا  گرگٹ کے بارے میں حیرت انگیز بات یہ ہوتی ہے کہ وہ اپنی مرضی سے رنگ بدل سکتا ہے  گرگٹ نے شیرو کو دیکھا تو فوراً سبز رنگ میں خود کو تبدیل کر لیا  شیرو سبز پتوں میں اب اُسے دیکھ نہیں سکتا تھا  شیرو نے اُسے آوازیں دیں  وہ اُسے اِدھر اُدھر ڈھونڈ رہا تھا  تب گرگٹ بولا کہ وہ ابھی بھی اِدھر ہی ہے  ادھر دیکھو  وہ ایک چھلانگ لگا کر بڑے سے سرخ پھول پر چلا گیا اور اپنا رنگ بھی سرخ کر لیا  شیرو نے اُسے کہا کہ اب وہ اُسے دیکھے اور پھر خود سبز گھاس پر لوٹنے لگا  اب میں سبز رنگ کا ہو گیا ہوں  شیرو نے گرگٹ کو کہا  لیکن گرگٹ نے کہا کہ ہر گز وہ سبز نہیں ہے  صرف گرگٹ رنگ بدل سکتے ہیں  یہ سن کر شیرو دوبارہ سوچنے لگا اور پھر کیچڑ میں لوٹ پوٹ ہونے لگا  اب میری طرف دیکھو  اب تو میں بھورا ہو گیا ہوں ناں  اُس نے کہا  پھر وہاں پر سفید موروں کے بے شمار پَر پڑے ہوئے تھے  وہ اُن میں لوٹ پوٹ ہوتا رہا اور سفید پَر اُس سے چمٹتے گئے  پھر اُس نے گرگٹ کو کہا کہ دیکھو اب میں مکمل سفید رنگ کا ہو گیا ہوں  لیکن گرگٹ نے اُسے سمجھایا کہ یہ رنگ زیادہ وقت ایسا نہیں رہے گا  اب شیرو نے گھر جانے کا ارادہ کیا  وہ سارس کے پاس سے گزرا  جو ابھی بھی ایک ٹانگ پر کھڑا تھا  سارس اُسے پہچان نہیں سکا  پھر وہ چمگادڑ کے پاس سے گزرا  وہ ابھی بھی اُلٹا لٹکا ہوا تھا  اُس نے بھی شیرو کو نہیں پہچانا  وہ شام ڈھلے جب گھر پہنچا تو اُس کے بھائی اور بہنیں دریا کنارے کھیل رہے تھے  اُنہوں نے سمجھا کہ کوئی سفید بھوت اُن کی طرف آ رہا ہے  ہو ہو کرکے شیرو بھی بھوت بن کر انہیں ڈرانے لگا  شیرو کے بھائی بہن اتنا ڈرے کہ وہ دریا میں کود گئے اور تیر کر دریا کے دوسرے کنارے پر جا پہنچے  ہاؤ  ہو ہو کرتا شیرو بھی اُن کے پیچھے دریا میں کود گیا  لیکن ظاہر ہے جیسے ہی اُس نے دریا کے پانی میں چھلانگ لگائی تو کیچڑ اور سفید پَر اُس کے جسم سے علیحدہ ہو گئے  جب دوسروں نے دیکھا کہ وہ تو شیرو ہے بھوت نہیں ہے تو وہ بہت ناراض ہوئے  سب نے اُسے گلہ کیا  شیرو نے انہیں یقین دلایا کہ وہ تو صرف اُن سے مذاق کر رہا تھا  لیکن وہ اُسے معاف کرنے کیلئے صرف ایک شرط پر راضی ہوئے کہ اگر وہ وعدہ کرے کہ آئندہ کسی کی نقل نہیں اُتارے گا  شیرو نے اُن سے وعدہ کیا اور تب سے اب تک پھر کسی کی نقل شیرو نے نہیں اُتاری  
ثنا خان  ایک بادشاہ اپنے ملک کی سیر کر رہا تھا کہ اسے خیال آیا کہ کیوں نہ اپنی رعایا کا امتحان لیا جائے،اس نے ایک بڑی گزرگاہ کے بیچوں بیچ ایک چٹانی پتھر ایسے رکھوا دیا کہ گزرگاہ بند ہو گئی،اپنے ایک پہریدار کو نزدیک ہی ایک درخت کے پیچھے چھپا کر بٹھا دیا،تاکہ وہ آتے جاتے لوگوں کے ردعمل سنے اور اسے آگاہ کرے  اتفاق سے جس پہلے شخص کا وہاں سے گزر ہوا وہ شہر کا مشہور تاجر تھا،جس نے بہت ہی نفرت اور حقارت سے سڑک کے بیچوں بیچ رکھی اس چٹان کو دیکھا تو اس نے ہر اس شخص کو بے نقط اور بے حساب باتیں سنائیں جو اس حرکت کا ذمہ دار ہو سکتا تھا  چٹان کے اردگرد ایک دو چکر لگائے اور چیختے دھاڑتے ہوئے کہا کہ وہ ابھی جا کر اعلیٰ حکام سے اس حرکت کی شکایت کرے گا اور جو کوئی بھی اس حرکت کا ذمہ دار ہو گا اسے سزا دلوائے بغیر آرام سے نہیں بیٹھے گا  جاری ہے  اس کے بعد وہاں سے تعمیراتی کام کرنے والے ایک ٹھیکیدار کا گزر ہوا  اس کا ردعمل بھی اس سے پہلے گزرنے والے تاجر سے مختلف تو نہیں تھا مگر اس کی باتوں میں ویسی شدت اور گھن گرج نہیں تھی جیسی پہلے والا تاجر دکھا کر گیا تھا  آخر ان دونوں کی حیثیت اور مرتبے میں نمایاں فرق بھی تو تھا  اس کے بعد وہاں سے تین ایسے دوستوں کا گزر ہوا جو کام کاج کی تلاش میں نکلے ہوئے تھے  انہوں نے چٹان کے پاس رُک کر سڑک کے بیچوں بیچ ایسی حرکت کرنے والے کو جاہل،بیہودہ اور گھٹیا انسان سے تشبیہ دی،قہقہے لگاتے اور ہنستے ہوئے اپنے گھروں کو چل دیئے  اس چٹان کو سڑک پر رکھے دو دن گزر گئے تھے کہ وہاں سے ایک مفلوک حال اور غریب کسان کا گزر ہوا  کوئی شکوہ کئے بغیر جو بات اس کے دل میں آئی وہ یہ تھی کہ وہاں سے گزرنے والوں کو تکلیف ہوتی ہو گی اپنے ہمدردانہ احساس کی وجہ سے وہ چاہتا تھا کہ کسی طرح یہ پتھر وہاں سے ہٹا دیا جائے  ایک وزنی پتھر کو اکیلے وہاں سے ہٹانا بہت مشکل کام تھا لیکن اس نے ہمت نہ ہاری اور اپنی مضبوط لاٹھی سے زور لگا کر بڑی جدوجہد کے بعد چٹان نما پتھر وہاں سے ہٹا دیا  اور جیسے ہی یہ چٹان وہاں سے ہٹی تو نیچے ایک چھوٹا سا گڑھا کھدا ہوا تھا جس میں رکھی ہوئی ایک صندوقچی اسے نظر آئی،کسان نے کھول کر دیکھا تو اس میں سونے کا ایک ٹکڑا اور خط رکھا تھا جس میں لکھا تھا کہ حاکم وقت کی طرف سے اس چٹان کو سڑک کے درمیان سے ہٹانے والے شخص کے نام  جس کی مثبت اور عملی سوچ نے مسائل پر شکایت کرنے کی بجائے اس کا حل نکالنا زیادہ بہتر جانا  
ارفع زینب،ڈیرہ غازی خان  آریان کمپیوٹر پہ کچھ کام کر رہا تھا کہ اس کی بہن ثنا کمرے میں داخل ہوئی اور اعلان کیا کورونا وائرس کے خطرے کی وجہ سے حکومت نے اسکولوں میں ایک مہینے کی مزید چھٹیاں بڑھا دی ہیں  آریان بے اختیار اس کی طرف متوجہ ہوا تو وہ پھر بولی ساری چھٹیاں ہی بے کار گزری ہیں  آریان مگر اب نہیں گزریں گی  وہ کیسے  ثنا نے پوچھا  آن لائن نمائش منعقد ہو رہی ہے  پوری دنیا سے لوگ شرکت کریں گے  آریان نے کہا  جاری ہے  پھر کیا ہو گا  ثنا نے پوچھا  چونکہ ہم دونوں اچھی تصویر بنا لیتے ہیں،اس لئے اپنے ہاتھ سے بنی ہوئی تصویریں نمائش میں رکھیں گے  ہو سکتا ہے لوگ یہ تصویریں پسند کریں اور ہم سے خرید لیں  آریان نے تفصیل سے بتایا  ہاں خیال تو اچھا ہے  ثنا بولی  ثنا اور آریان نے اپنی تصاویر نمائش میں رکھنا شروع کیں  کئی لوگوں نے انھیں پسند کیا اور کئی تو ان تصویروں کو آن لائن خریدنے پر تیار ہو گئے  اس طرح آریان اور ثنا نے چھٹیوں میں اپنے موبائل اور کمپیوٹر کا اچھا استعمال کیا اور چھٹیوں کو بھی قیمتی بنا لیا  
گرمیوں کی چھٹیوں کے بعد آج سکول میں پہلا دن تھا،سب طلباء اور طالبات خوش اور پُرجوش دکھائی دے رہے تھے  ان کی خوشی کی ایک وجہ اور بھی تھی کہ چھٹیوں سے پہلے پرنسپل صاحب نے اسمبلی میں اعلان کیا تھا کہ چھٹیوں کے دوران جن طلباء نے کوئی اچھا اور مفید کام کیا ہو گا ان کو ایک بڑا انعام دیا جائے گا،انہوں نے یہ بھی کہا کہ سکول کھلنے سے ایک دن پہلے سکول کے دفتر میں آ کر اپنے کام کی تفصیل دینی ہو گی اور اپنا نام لکھوانا ہو گا،اور سب بچے اپنا اپنا کام لکھ کر جمع کروا چکے تھے،بس اسی لئے آج بچے بہت خوش اور پُرجوش تھے کہ دیکھیں کس کا کیا اچھا کام اور کس کا کیا انعام نکلتا ہے  سکول کا میدان پُررونق دکھائی دے رہا تھا،ہر طرف دھوپ پھیلی ہوئی تھی  ایک کونے میں اساتذہ کی سٹیج نما نشستیں تھی،جس کے درمیان میں پرنسپل صاحب تشریف فرما تھے جیسے ہی وہ ڈائس پر آئے طلباء اور طالبات نے زور زور سے تالیاں بجانا شروع کر دیں،وہ سب منتظر تھے کہ اب پرنسپل صاحب انعام پانے والوں کے ناموں کا اعلان اور کام کی تفصیل بتائیں گے،کیونکہ یہ بات راز میں تھی کہ کس نے کیا اچھا کام کیا ہے  جاری ہے  پرنسپل صاحب نے پہلے انعام کا حقدار لاریب کامران کو قرار دیا،لاریب کامران تالیوں کی گونج میں سٹیج پر پہنچی،پرنسپل صاحب نے لاریب سے کہا کہ وہ اپنے اچھے کام کی تفصیل خود ڈائس پر آ کر بتائے  لاریب نے بتایا کہ جب اس نے سوچا کہ ایسا کیا کام ہونا چاہئے جس سے اسے اور دوسروں کو بھی فائدہ پہنچے تو اس کے ذہن میں یہ خیال آیا کہ ان کے گھر میں ایک کمرہ ایسا ہے جو زیادہ استعمال نہیں ہوتا،تو کیوں نہ اسے تھوڑی سی محنت اور تبدیلی کے بعد لائبریری کی شکل دے دی جائے  اس طرح کتابیں پڑھنے کا شوق پیدا ہو گا اور گھر میں آنے والے بچے اور بڑے سب اس سے استفادہ کر سکیں گے  لاریب نے بتایا کہ پہلے مرحلے میں اس نے گھر میں موجود سب کتابوں کو جو مختلف الماریوں اور میزوں وغیرہ پر بے ترتیب سے پڑی تھیں،انہیں ایک جگہ جمع کیا  ان میں سے انگریزی،اردو،اسلامیات کی کتابوں کو الگ کیا،بچوں کی کہانیوں کی کتابوں اور رسالوں کو الگ کیا اور انہیں بڑی ترتیب اور نفاست سے اس کمرے میں موجود ایک شلف کے مختلف خانوں میں رکھ دیا،رات کو پاپا دیر تک پڑھنے کے عادی تھے جب انہوں نے انگریزی ادب کی کتاب کو ڈھونڈا تو وہ انہیں شلف کے اس خانے میں رکھی مل گئی جس کے اوپر،ای،یعنی انگلش بکس کا نشان لگا ہوا تھا  انہیں یہ ترتیب بے حد پسند آئی،انہیں جب یہ معلوم ہوا کہ یہ لاریب کی تجویز ہے اور وہ ایک لائبریری بنانا چاہتی ہے تو انہوں نے اس کی مدد کی اور ایک بک شاپ پر جا کر پرانی کتابیں جو سستے داموں میں مل رہی تھیں،لیکن اہم اور دلچسپ موضوعات پر مشتمل تھیں خرید لیں اور پھر لاریب نے انہیں بھی الماریوں اور شلف پر نمبر وائز ترتیب سے لگا دیا  اپنے بابا کی مدد اور اپنی محنت سے اس نے تقریباً ایک ہفتے میں اچھی خاصی لائبریری بنا لی  پرانے فرنیچر والے سے بک شلف خرید لی  کچھ کتابیں اس کی پھپھو نے تحفے میں دے دیں  بس ذرا سی کوشش اور تھوڑی سی لاگت سے ایک لائبریری کا پُرسکون گوشہ تیار ہو گیا،جہاں سب سکون سے بیٹھ کر پڑھتے تھے  لاریب کے پڑوس سے بھی بچے کہانیوں کی کتابیں اور رسالے پڑھنے کے لئے آنے لگے،لائبریری کے دروازے پر لکھ کر لگا دیا گیا کہ لائبریری میں شوروغل منع ہے  بچوں کی کہانیوں کی کتابیں اور رسائل کے بک شلف پر اس نے اپنے بھائی کی مدد سے خوش رنگ،رنگ کیا،بابا کی اور پھپھو کی مدد سے کھڑکی اور دروازے پر پردے لگائے جس سے لائبریری کا ماحول مزید پُرسکون ہو گیا  اب جو بھی گھر میں آتا لائبریری کی تعریف کرتا اور تھوڑی سی دیر کے لئے ہی کیوں نہ ہو کتابوں اور رسالوں کی ورق گردانی ضرور کرتا  جب لاریب یہ ساری بات بتا چکی تو پرنسپل صاحب ڈائس پر آئے اور کہا بچو  لاریب نے بے حد اچھا کام کیا ہے،کتاب پڑھنے کا ذوق پیدا کرنا،مطالعہ کرنے کا ماحول بنانا اور لائبریری کی اہمیت اور ضرورت کو سمجھ کر اس کے لئے کوشش کرنا قابل تعریف ہے  اسی لئے لاریب اول انعام کی مستحق ہے،اور یہ انعام ایک ہفتے کے لئے امی ابو کے ساتھ مری کی سیر کا ٹکٹ اور اخراجات کی سہولت ہے  اس خوبصورت انعام پر بے حد تالیاں بجائی گئیں،اور لاریب کی تو خوشی کا ٹھکانہ نہ تھا  دوسرے انعام کے لئے دانیال کا نام پکارا گیا دانیال بھی تالیوں کی گونج میں سٹیج پر آیا اور پرنسپل کی ہدایت پر اچھے کام کی تفصیل کچھ یوں بیان کی،کہ میں نے سوچا کہ اگرچہ ہمارا گھر زیادہ بڑا نہیں ہے لیکن صحن میں اتنی جگہ موجود ہے کہ ایک کیاری بنائی جا سکے،میں نے اپنے بابا سے ضد کی اور انہیں منایا کہ آپ اپنی مصروفیت میں سے تھوڑا سا وقت نکالیں اور میری مدد کریں،میرے اصرار پر بابا مان گئے اور ایک مزدور کے ذریعے صحن کے ایک حصے کا پکا فرش اُکھاڑ دیا جس میں میں نے ایک حصے میں پودے اور دوسرے حصے میں سبزیوں کی پنیری لگائی  سبزیوں کی پنیری لگانے کے لئے میں نے باقاعدہ معلومات لیں کہ کیسے اور کس طرح سبزیاں اُگانی چاہئیں  کیسے پانی دینا چاہیے اور کیسے کھاد وغیرہ ڈالنا چاہیے  اور کیا کیا احتیاط ضروری ہوتی ہیں  ان تمام معلومات کے بعد ان پر عمل کرنے سے میری کیاری میں گلاب کا پودا کافی بڑا ہو گیا ہے،اور انشاء اللہ سبزیاں بھی اُگ آئیں گی  میں نے اپنے کزنز اور دوستوں کو بھی اس بارے میں بتایا اور میرے کہنے پر کئی دوستوں نے اپنے گھروں میں پودے لگائے،اور ہم سب دوست مل کر ماحول کو خوشگوار بنانے کی کوشش کر رہے ہیں اور لوگوں کو اس کی اہمیت سمجھا رہے ہیں  دانیال کو اس کی کارکردگی پر دوسرا انعام دیا گیا جو ایک قیمتی کلائی پر باندھنے والی گھڑی تھی جسے پا کر وہ بہت خوش ہوا  تیسرے انعام کی حقدار ایبیا ٹھہری  اس نے بتایا کہ وہ اپنے محلے اور گلیوں میں کوڑا کرکٹ پھینکنے والوں سے بچوں کی ٹیم کے ساتھ جا کر درخواست کی کہ اپنے گھر کا کوڑا کرکٹ گلی میں نہ پھینکیں  اپنے محلے اور شہر اور ملک کو صاف رکھنا چاہیے  اب آپ چاہے کسی پارک میں جائیں،بس میں سفر کریں یا اپنے گھر میں ہوں،گندگی نہ پھیلائیں  خالی جوس کے ڈبے،چپس وغیرہ کے کاغذ کچرے دان میں ڈالیں تاکہ ہمارا شمار تہذب یافتہ لوگوں میں ہو اور ہم ایک صاف ستھری قوم کہلائیں  ایبیا کو کتابوں کا سیٹ اور قیمتی قلم کا انعام ملا  باقی بچوں کو بھی سرٹیفکیٹ دیئے گئے،بچے اس حوصلہ افزائی پر بے حد خوش تھے اور ان میں اچھے اچھے کام کرنے کا جوش و ولولہ پیدا ہو گیا تھا  اس کے بعد پرنسپل صاحب نے تقریر کی،اور اس میں کہا کہ ہر وہ کام کہ جس سے اپنی ذات کے علاوہ دوسروں کو فائدہ پہنچے اور معاشرے میں اچھائی کا فروغ ہو،اعلیٰ اقدار کا فروغ ہو،قابل تحسین ہے اور ہم سب کو اس کے لئے کوشش کرنی چاہیے  
ساجد کمبوہ،پھولنگر  صدیوں پرانی بات ہے کہ ملک یمن میں ایک بادشاہ حکومت کرتا تھا  وہ بہت انصاف پسند اور رحمدل تھا  ملک میں ہر طرف امن و امان تھا  ایک دن اسے بیٹھے بٹھائے خیال آیا کہ رعایا کی خبر لینی چاہئے  پس اس نے اعلان کروایا کہ بادشاہ کو کوئی ایسی کہانی سنائے جو اس نے کبھی نہ سنی ہو  جو ایسی کہانی سنائے گا اسے سونے کا ہاتھی ا نعام میں دیا جائے گا  ملک میں اعلان ہوتے ہی لوگ جوق در جوق بادشاہ کو کہانی سنانے کی غرض سے آنے لگے  وہ بڑی مزے مزے کی کہانیاں سناتے  بادشاہ سلامت کہتے  میں نے یہ کہانی پہلے سنی ہوئی ہے  لوگ تھک ہار کر لوٹ جاتے  کہانی سنانے والوں نے چڑیا سے باز مروایا  کبھی کچھوے کو خرگوش سے ہروایا کبھی درخت پر ہاتھی چڑھا دیا،کبھی مچھلی کو صحرا میں زندہ کروایا،دن کو الو اور چمگاڈر کی کہانیاں سنائیں  جاری ہے  لیکن بادشاہ سلامت ہر ایک کو کہتے، میں نے یہ کہانی سنی ہوئی ہے  آہستہ آہستہ لوگ کم ہونے لگے  یمن کے ایک گاؤں میں ارسلان نامی نوجوان رہتا تھا  اس نے تمام باتیں سنیں اور ایک نئی کہانی لیکر بادشاہ کے درمیان میں پہنچ گیا  ہاں بھئی جوان آپ کیا کوئی نئی کہانی لے کر آئے ہو  بادشاہ نے پوچھا  حضور  کہانی نہیں ایک حقیقت لیکر حاضر ہوا ہوں  ارسلان نے عاجزی سے کہا  بادشاہ سلامت  آپ سے پہلے آپ کے والد محترم بادشاہ تھے  ان سے پہلے آپ کے دادا حضور بھی بہت عظیم الشان سلطنت کے مالک تھے  آپ کے دادا حضور نے آپ کے والد محترم کی شادی پر سونے چاندی کے برتنوں میں کھانا دیا  جس طرح آپ کے والد اور دادا بادشاہ تھے اسی طرح میرے والد محترم اور دادا حضور بہت بڑے تاجر تھے  آپ کے دادا نے میرے دادا سے کچھ برتن ادھار لئے تھے جن میں سونے کی سات دیگیں،پرات،پلیٹیں،چمچے اور دوسرے برتن تھے  شادی کے بعد آپ کے دادا برتن واپس کرنا بھول گئے  آج کل ہمارے حالات بھی کچھ بہتر نہیں ہیں ورنہ آپ سے برتن نہ مانگتا  شاید آپ کے والد محترم یا دادا حضور نے آپ کو بتایا ہو  میں نے یہ بات کبھی نہیں سنی  بادشاہ نے فوراً جواب دیا  اچھی بات ہے بادشاہ سلامت  آپ پھر سونے کا ہاتھی مجھے دے دیں  بادشاہ ارسلان کی عقلمندی پر بہت خوش ہوا  اگر کہتا کہ بات سنی ہوئی ہے تو اسے اتنے سونے کے برتن دینا پڑتے اس نے جلدی سے کہہ دیا یہ بات میں نے نہیں سنی  دیکھا بچو  ارسلان نے بادشاہ سلامت سے عقلمندی سے سونے کا ہاتھی حاصل کر لیا  
کبشہ ادریس،کراچی  سالار ایک سمجھ دار اور عقل مند لڑکا تھا،لیکن اسے جھوٹ بولنے کی عادت تھی،جو سب ہی کو ناپسند تھی  گھر والے تک اس کی اس عادت سے پریشان رہتے تھے  ایک دن علی کو اپنے دوستوں کے ساتھ میدان میں کھیلنے جانا تھا  جب اس کی امی نے اسے اجازت نہیں دی تو اس نے اپنی امی سے کہہ دیا کہ وہ اپنے دوست کے گھر پڑھنے جا رہا ہے  جاری ہے  یہ سن کر اس کی امی نے اسے اجازت دے دی اور اس طرح وہ جھوٹ بول کر اپنے دوستوں کے ساتھ کھیلنے چلا گیا  جب وہ میدان میں پہنچا تو سمیع عمر کو گیند کرا رہا تھا  اسی دوران کھیل میں گیند علی کی ٹانگ پر لگ گئی اور وہ گر گیا  علی بُری طرح زخمی ہو چکا تھا  محلے والے فوری طور پر علی کو ہسپتال لے کر گئے اور اس کے والدین کو اطلاع دی  علی کے والدین جب ہسپتال پہنچے تو وہ بے ہوش تھا  جب اسے ہوش آیا تو وہ مسلسل رو رہا تھا  اس واقعے کے بعد علی نے اپنے والدین سے وعدہ کیا کہ وہ کبھی جھوٹ نہیں بولے گا  
عائشہ ناز،میرپور خاص  وہ بہت نیک دل اور رعایا کا خیال رکھنے والا بادشاہ تھا  اس کے دو شہزادے عبید اور عزیر تھے  عبید عمر میں تو بڑا تھا مگر عقل اور سمجھ داری میں عزیر سے کم تھا  ایک دن بادشاہ نے اپنے دونوں شہزادوں کو بلایا اور کہا میرے بچو  اب میں بوڑھا ہوتا جا رہا ہوں،اس لئے یہ سلطنت تم دونوں میں سے کسی ایک کے نام کرنا چاہتا ہوں اس کے لئے تم دونوں کو ایک امتحان سے گزرنا ہو گا  تم دونوں الگ الگ سمتوں میں جاؤ  میں تمہیں دس دس اشرفیاں دوں گا  جس نے بھی رقم کو خوبی سے استعمال کیا،میں اسے بادشاہ بنا دوں گا  دوسرے دن دونوں نے اپنے والدین کو الوداع کہا اور چل پڑے  کچھ دیر چلنے کے بعد عبید ایک شہر میں پہنچا،جہاں اسے گھڑیوں کی ایک بہت بڑی دکان دکھائی دی  جاری ہے  کافی دیر بعد اسے ایک سونے کی گھڑی پسند آئی اور اس نے وہ لے لی  اس کا خیال تھا کہ بادشاہ کو یہ گھڑی بہت پسند آئے گی  دوسری جانب شہزادہ عزیر ایک گاؤں پہنچا جہاں پانی کی بہت قلت تھی لوگوں کو پانی حاصل کرنے کے لئے میلوں دور دوسرے گاؤں جانا پڑتا تھا  اس نے ان اشرفیوں سے وہاں کنواں کھدوا دیا اور پانی کا مسئلہ ہمیشہ کے لئے حل کر دیا  واپس آ کر دونوں شہزادوں نے بادشاہ کو اپنی اپنی داستان سنائی  بادشاہ نے عزیر سے کہا مجھے تم پر فخر ہے کہ تم نے رعایا کی پریشانی دور کر دی،جب کہ عبید نے اپنے لئے وقتی خوشی حاصل کی  آج سے تم بادشاہ ہو  
فاطمہ ناہید،کراچی  ایک مسافر ہوائی جہاز دورانِ پرواز خرابی کی وجہ سے گھنے جنگل میں اُتر گیا  جنگل کے بادشاہ نے اپنی ملکہ شیرنی سے کہا جہاز میں لوگ زندہ ہیں  یہی لوگ لکڑی حاصل کرنے کی خاطر ہمارے جنگل کو ختم کر رہے ہیں  ان لوگوں کو ختم کر دینا چاہیے  وہ خاموش ہوا تو ملکہ شیرنی نے کہا انسان کو اللہ نے علم کی وجہ سے اشرف المخلوقات کہا،جو تمام مخلوقات سے افضل ہے  انسان کو دنیا میں بھیج کر جانوروں کو اس کی خدمت پر مامور کر دیا  جاری ہے  شیر بولا انسان بہت بے عقل ہے  ہمیں مار دیتا ہے یا قید کر لیتا ہے  ایسے علم کا کیا فائدہ جو وہ لکڑی کی لالچ میں ہمارے جنگل کو بھی ختم کر رہا ہے،جس سے ہمارے ساتھ ساتھ اس کا اپنا بھی نقصان ہو رہا ہے  اگر ہم چھوٹے جانوروں کا شکار نہ کریں تو ان کی تعداد انسانوں سے زیادہ ہو جائے گی  اس کے علاوہ جنگلات نہ ہونے سے ماحول میں آکسیجن کم ہو رہی ہے  شیرنی ملکہ نے کہا تم ناشکری کر رہے ہو  انسان ناشکرا ہو سکتا ہے  ہمیں ایسا نہیں ہونا چاہیے  ہمیں انسان سے کیا لینا دینا اگر وہ اچھے کام کرے تو اس کا فائدہ اور اگر بُرے کام کرے تو اس کا ہی نقصان ہے  
ریاض احمد جسٹس  زمانہ قدیم کی بات ہے کسی ملک میں ایک بادشاہ ہوتا تھا  اس بادشاہ کو اپنے ملک میں محل نما بڑی بڑی عمارتیں بنانے کا بے حد شوق تھا  اُس بادشاہ نے اپنی عمر کا آدھا حصہ عالی شان اور بلند و بالا عمارتیں بنوانے میں صرف کر دیا  عوام بادشاہ کے اس عمل سے شدید نالاں تھی  بادشاہ نے اپنے ملک اور عوام کی ترقی اور خوشحالی کا کوئی خیال نہ رکھا تھا  اُس دور میں نہ ہی بحری بیڑے خریدے جس سے تجارت کو فروغ حاصل ہو اور عوام کو روزگار کی سہولت ملتی اور نہ اس نے دوسرے ممالک کے ساتھ کوئی تجارتی روابط رکھے تھے  سال میں صرف ایک حج کے موقع پر جب حج پر جانے کی تیاری کرتے تو آس پاس کے بہت سے قبائل کے لوگ جوق در جوق وہاں آ کر اکٹھے ہوتے تھے اور پھر حج پر روانہ ہوتے تھے  جاری ہے  حج سے فارغ ہو کر یہ لوگ ضروریات زندگی کی تقریباً سبھی اشیاء خرید کر اپنے ملک میں لے آتے تھے  لوگ شدید تنگ دستی میں زندگی بسر کر رہے تھے  بادشاہ کو اپنے شوق سے اتنی فرصت کہا کہ وہ عوام کے لئے کچھ سوچتا  بادشاہ کے دو بیٹے تھے  بڑے شہزادے کا نام سکندر تھا جس کا رنگ کالا تھا اور وہ بدصورت بھی تھا جبکہ دوسرے بیٹے کا نام گلاب تھا جو نہایت ہی خوبصورت اور صحت مند جوان تھا  بادشاہ اپنے بڑے بیٹے کے لئے جس ملک میں بھی رشتے کی بات کرتا تو شہزادے کو دیکھ کر وہ اتنا کہتے کہ اگر آپ نے ہماری شہزادی بیٹی کا رشتہ لینا ہے تو آپ اپنے چھوٹے شہزادے کے لئے لے لیں  یوں اس بات پر بادشاہ کے دونوں بیٹوں کے رشتے نہ ہوتے تھے  ایک دن ایک وزیر نے بادشاہ کو مشورہ دیا اور کہا ماشاء اللہ بادشاہ سلامت آپ کے دونوں بیٹے جوان ہیں اور دونوں ہی بہترین اساتذہ کے زیر تعلیم ہیں میرا مشورہ ہے کہ آپ ملک کی ذمہ داری اپنے دونوں جوان بیٹوں کے حوالے کر دیں  یوں عوام بھی خوش ہو جائیں گی اور وقت گزرنے کے ساتھ ساتھ شہزادے بھی عوام دوست بن جائیں گے  بادشاہ کو وزیر کی یہ بات بہت پسند آئی  اُس نے چھوٹے شہزادے گلاب کے استاد کو محل میں بلوایا اور اپنے بیٹے کے متعلق چند سوالات کیے  استاد کی اپنے شاگرد کے بارے میں کوئی اچھی رائے نہ تھی  بادشاہ سلامت کو استاد کی باتیں بہت بُری لگیں اور وہ غصہ میں آ گیا  استاد استاد ہی ہوتا ہے  اس نے بادشاہ سے کہا بھلا میں حاکم کو حکم کس طرح دے سکتا ہوں  بادشاہ نے بڑے بیٹے سکندر کے استاد کو بھی محل میں بلوایا اور سکندر کی کارکردگی کے بارہ میں پوچھا  استاد نے بادشاہ کو بس اتنا جواب دیا کہ اگر کسی بات کا کوئی شک ہے تو دونوں شہزادوں کو بلوا لیں آپ کو خود اندازہ ہو جائے گا کہ بہادر اپنے راستہ کا انتخاب خود کرتا ہے اور میدان میں مخالف سے کیسا سلوک کرتا ہے  بادشاہ سلامت کو بات سمجھ آ گئی اور وہ بہت خوش ہوئے  استاد کو ہیرے جواہرات اور نقد انعام سے نوازا اور دوسرے استاد کی کم عقلی پر بطور سزا اسے جیل بھیج دیا  اس استاد کی صرف یہی غلطی تھی کہ اس نے اپنے شاگرد کو شاگرد نہیں بلکہ ایک بادشاہ کا بیٹا سمجھ کر تعلیم دی تھی  شاگرد کسی بادشاہ کا بیٹا ہو یا عام غلام کا استاد کے لئے تو وہ صرف ایک شاگرد ہی ہوتا ہے  بادشاہ کو چھوٹے شہزادے گلاب سے بہت پیار تھا  استاد کی باتوں سے بادشاہ کو اس بات کا ادراک ہو چکا تھا کہ گلاب کو نظام حکومت سمجھنے میں ابھی بہت وقت درکار ہو گا جبکہ سکندر میں خوب فہم و فراست ہے  بادشاہ نے انتظامی حوالہ سے اپنے ملک کو تین حصوں میں تقسیم کر دیا  وسطیٰ حصہ جس میں پھل،پھول،اناج کی فصلیں اور سرسز و شاداب درخت عام تھے اپنے پاس رکھا اور مشرق و مغرب کا نظام اپنے دونوں بیٹوں کے حوالے کر دیا  اپنے حصہ کا نظام حکومت چلانے کے لئے چھوٹے شہزادہ گلاب کو بہت سے دانا وزیر،بہترین سپاہی اور سینکڑوں غلام دیئے تاکہ وہ آسانی سے نظام چلا سکے اور اسے کسی قسم کی مشکلات کا سامنا نہ کرنا پڑے  جو حصہ بادشاہ نے شہزادہ گلاب کے حوالے کیا اس میں باغات میووں سے بھرے پڑے تھے  کھیت بھی فصلوں سے بھرپور تھے اور شہزادہ سکندر کو جس حصہ کو حکمران بنایا وہاں کی زمین بنجر اور پتھریلی تھی  نہ باغات تھے اور نہ ہی درخت  یہاں صرف برسات کے دنوں میں فصل اُگتی تھی  بادشاہ نے اپنے بڑے بیٹے سکندر کو جو وزیر،سپاہی اور غلام دیئے تھے وہ بھی زیادہ عمر کے اور کمزور تھے مگر شہزادہ سکندر نے اس بات کی ذرا بھی پرواہ نہ کی کیونکہ اس کو اپنے استاد کی طرف سے بہترین تعلیم کے ساتھ ساتھ بہادری اور شجاعت بھی ملی تھی  سکندر نے اپنے حصہ کے علاقہ کا نظام سنبھالتے ہی اپنے غلاموں کو آزاد کر دیا تاکہ وہ بھی خود کو اس ملک کا شہری کہلوا سکیں  بادشاہ سلامت یہ غلام مختلف ممالک سے خریدے تھے  سکندر نے ان غلاموں کو جو اس کے حصہ میں آئے تھے آزاد کرکے مختلف کاموں پر لگا دیا اور جو غلام صحت مند تھے ان کو اپنی فوج کا حصہ بنا لیا  یہ غلام جنگی سامان کی تیاری میں ماہر تھے  سکندر نے یہاں کے لوگوں کی عزت نفس کو خاص خیال رکھا اور ان میں گھل مل کر رہنے لگا تاکہ حاکم اور محکوم کا فرق مٹ سکے  یہاں تک کہ آزاد کردہ غلاموں کو بھی برابری کا مقام عطا کر دیا  یوں سکندر عوام کے دلوں پر راج کرنے لگا  دوسری طرف شہزادہ گلاب نے اپنے حصہ کی عنانِ حکومت سنبھالتے ہی وہاں کا نظم و نسق چلانے والے افراد جو ایک خاص مقام رکھتے تھے جبراً جیل کی سلاخوں کے پیچھے کر دیا تاکہ وہ لوگ اس کے کسی کام میں مداخلت نہ کر سکیں  گلاب کی عادات تو پہلے ہی سے خراب تھیں  وقت گزرنے کے ساتھ ساتھ گلاب کے حصہ کا علاقہ اس کی غلط پالیسیوں اور بے جا فضول خرچی کی وجہ سے اندر ہی اندر کھوکھلا ہو رہا تھا  وہ ہر وقت نشے کی حالت میں رہنے لگا تھا اور یوں ایک دن موقع پا کر ایک ہمسایہ ملک نے شہزادہ گلاب کے علاقہ پر حملہ کر دیا  وہ شہزادہ گلاب کو قید کرکے اس علاقہ پر قابض ہو گیا  اپنی غلطیوں اور کوتاہیوں کی وجہ سے اب وہ اپنے علاقہ کا حاکم نہیں بلکہ ایک قیدی تھا  اس نے ان تمام اہم افراد کو جو کاروبار حکومت چلانے کے ماہر تھے،فوج جن کے زیر اثر تھی کو جیل کی تاریخ کو ٹھڑیوں میں ڈال دیا تھا  یوں وہ اپنی فوج کو استعمال ہی نہ کر سکا اور شکست کھا گیا  شہزادہ سکندر کو جب اپنے بھائی کی شکست اور علاقہ پر کسی اور کے قبضہ کا علم ہوا تو وہ چین سے نہ بیٹھ سکا  اس نے اپنی تیار کردہ بھاری فوج لے کر مخالف فوج پر حملہ کر دیا  یہ جنگ کافی دن تک جاری رہی اور بالآخر مخالف فوج پسپا ہو گئی اور اکثر نے ہتھیار ڈال دیے  یوں سکندر دونوں علاقوں کا حکمران بن گیا  سکندر کا انداز حکمرانی بالکل مختلف تھا  وہ عوام کے دکھ سکھ میں ان کے ساتھ ساتھ رہتا  اس نے کبھی بھی عوام کو یہ احساس نہ ہونے دیا کہ وہ رعایا ہیں  اس کے اس انداز حکمرانی پر عوام اس پر فریضہ تھی  اس نے اپنی ذہنی صلاحیتوں سے کام لیا اور عوام سے وہاں کی پتھریلی اور بنجر زمین کو بھی زرخیز کر لیا  جہاں فصل بارانی تھی اب وہاں کے لوگوں سے اس نے کنویں کھدوا کر نئے کھیتوں کو پانی سے سیراب کر دیا اور دیگر کاموں میں بھی یہ انداز اختیار کیے رکھا  بادشاہ سلامت کو جب گلاب کی شکست اور قید کا علم ہوا تو بہت پریشان ہوئے پھر اچانک سکندر کی جواں مردی اور اعلیٰ ذہنی صلاحیت سے وہ علاقہ پھر حاصل کرنے کا سنا تو انہیں بہت خوشی ہوئی مگر ان کی سمجھ میں یہ نہیں آ رہا تھا کہ وہ سکندر کی فتح کا جشن منائیں یا گلاب کی شکست کا افسوس  ایک کی شکست اور ملک کھو دینا اور دوسرے کی ذہنی صلاحیتوں اور بہادری  یہ دونوں باتیں ہی قابلِ غور تھیں  کافی سوچ بچار کے بعد بادشاہ سلامت کو سکندر کی لیاقت اور صلاحیت پر فخر محسوس ہو رہا تھا اور گلاب کی کم ہمتی،بے راہ روی اور نالائقی پر افسوس  گلاب قید میں تھا  بادشاہ نے سکندر سے اس سے رہائی کا کہا تو فرمانبردار شہزادے نے سرِ تسلیم خم کا اور گلاب کی رہائی کا وعدہ کیا  گلاب نے بڑے بھائی سے معافی مانگی اور ہمیشہ اس کے ساتھ مل کر عوام کی خدمت کرنے کا سچا وعدہ کر لیا  بادشاہ سلامت نے اب حکمرانی کا فریضہ مکمل طور پر شہزادہ سکندر کے حوالے کرنے کا سوچ لیا  بادشاہ سلامت نے کئی ممالک کے بادشاہوں کو ایک مقررہ دن اپنے ہاں شاہی محل میں دعوت نامے ارسال کرکے مدعو کیا  اس روز بادشادہ سلامت نے اپنے خاص پروگرام کا اعلان کرنا تھا  شاہی محل تقریباً مہمانانِ گرامی سے بھر چکا تھا دوسرے ممالک کے بادشاہ اپنی اپنی نشستوں پر براجمان تھے  ایک پڑوسی ملک کے بادشاہ نے بادشاہ سلامت کے پاس آ کر کہا کہ شہزادہ سکندر انتہائی بردبار،نیک سیرت اور تعمیر و ترقی کے ذہنی صلاحیتوں سے مالا مال ہیں میں اپنی شہزادی بیٹی کے لئے سکندر کا رشتہ چاہتا ہوں  بادشاہ سلامت نے جواب دیا بس کچھ دیر انتظار کریں  تھوڑی دیر بعد بادشاہ سلامت یوں مخاطب ہوئے  معزز مہمانانِ گرامی آج میں بہت خوشی سے اس بات کا اعلان کرتا ہوں کہ شہزادہ سکندر بہت ہی ذہین اور ملک و عوام کی بہتری کے لئے بہترین منصوبہ ساز ہیں  میں پورے ملک کی حکمرانی شہزادہ سکندر کے حوالے کرتا ہوں اور ساتھ ہی سلطان واسطی کی بیٹی شہزادی نیلم سے اس کی منگنی کا اعلان بھی کرتا ہوں  بادشاہ سلامت نے اس اعلان کے ساتھ ہی شہزادہ سکندر کے سر پر تاج پہنایا  وہاں موجود ہر فرد خوش تھا اور حیرت سے سکندر کو دیکھ رہا تھا  بادشاہ سلامت کو بھی اس کی سمجھ آ گئی تھی کہ انسان شکل کا جتنا بھی خوبصورت کیوں نہ ہو اگر فطرت اور خصلت اچھی نہیں تو وہ جانوروں سے بھی بدتر ہے اور اسی احساس سے انہوں نے آج شہزادہ سکندر کو بادشاہی کا تاج پہنایا تھا  
نازیہ آصف  ہاشم آٹھ نو سال کا بہت پیارا بچہ تھا  ہر وقت شرارتیں کرنا ہنسنا ہنسانا اس کو بہت بھاتا تھا  اس کی ماما کہتی تھیں ہاشم تو میری آنکھ کا تارا ہے اور دادی بھی بہت لاڈ کرتیں اور وہ اکثر یہ کہتیں کہ میرا ہاشم تو منہ میں سونے کا چمچ لے کر پیدا ہوا ہے مگر دادی جب بھی ایسے کہتیں ہاشم ان کے پیچھے پڑ جاتا اور کہتا کہ لائیں میرا وہ سونے کا چمچ،مجھے دیں  دادی اماں ہنس کر ٹال دیتیں  مگر آہستہ آہستہ ہاشم اس بات پہ بضد ہوتا گیا کہ مجھے سونے کا چمچ ہی لینا ہے  اتوار کا دن تھا  ایسے ہی دادی نے لاڈ سے پھر یہی کہہ دیا کہ میرا ہاشم تو منہ میں سونے کا چمچ لے کر پیدا ہوا تھا  بس پھر کیا کہ ہاشم نے تو ضد پکڑ لی،کہ مجھے سونے کا چمچ چاہیے،مجھے ابھی میرا وہی سونے کا چمچ چاہیے دادی نے ٹالنے کی کوشش کی مگر ہاشم نہ مانا  جاری ہے  تو اس کے بابا نے شور سن کر اسے آواز دی،ہاشم دادی جان کو کیوں تنگ کر رہے ہو،میرے پاس آؤ ہاشم دوڑ کر بابا کی گود میں گھس گیا مگر وہی ضد کہ مجھے میرا سونے کا چمچ چاہیے  اس کے بابا بولے ٹھیک ہے آؤ میرے پاس بیٹھ کے بات کرتے ہیں  اس کے بابا نے ہاشم کو سامنے بٹھا لیا اور اس کے دونوں ہاتھ اپنے ہاتھوں میں لے کر بولے میں تمہیں سونے کا چمچ لا دیتا ہوں مگر تمہیں اس سے پہلے مجھ سے ایک وعدہ کرنا ہو گا  ہاشم بولا جی بابا اب تم تیسری کلاس میں ہو اب کے بعد جب بھی تمہارے امتحان ہوں گے تم نے پہلی پوزیشن لینا ہو گی اور تمہارے ہر رزلٹ پہ تمہیں ایک سونے کا چمچ ملے گا  ہاشم کا چہرہ تو خوشی سے کھل اُٹھا بولا جی ٹھیک ہے  اب ہاشم بالکل بدل گیا اس نے خود کو وقت کا پابند بنا لیا  صبح جلدی جاگ جاتا پارہ بھی پڑھتا،سکول کا کام دل لگا کر کرتا،اور فضول کام اس نے چھوڑ دیے تھے  جب کلاس میں دسمبر ٹیسٹ ہوئے تو حسب وعدہ ہاشم نے پہلی پوزیشن حاصل کی تو اس نے سکول سے واپس آتے ہی بابا کو فون کرکے رزلٹ کے بارے میں بتایا  اس کے بابا بھی بہت خوش ہوئے  رات جب وہ دفتر سے واپس آئے تو ان کے پاس ایک سونے کا چمچ اور ایک خوبصورت باکس بھی تھا  ہاشم چمچ لے کر بہت خوش ہوا  مگر اس کے بابا نے کہا کہ ہاشم تم چند دن اس چمچ کو پاس رکھ کر اس ڈبے میں ڈال دینا مگر اسے پھر نکالنا نہیں  اگلے امتحان پہ اور سونے کا چمچ ملے گا،اور تم سارے سونے کے چمچ جمع کرتے جاؤ گے ہاشم اتنے سارے سونے کے چمچ کے بارے سوچ کر ہی بہت خوش ہو رہا تھا  اس نے پکا وعدہ کر لیا کہ وہ چند دن اس سونے کے چمچ سے کھیل کر اس باکس میں چمچ کو بند کرکے رکھ دے گا اور اگلے رزلٹ میں پھر سے سونے کا چمچ حاصل کرنے کے لئے محنت شروع کر دے گا  اب تو ہر تین ماہ بعد جب کلاس میں امتحان ہوتا ہاشم کی پہلی پوزیشن آتی اور وہ سونے کا چمچ حاصل کرکے اپنے باکس میں ڈال دیتا  اس کے پاس کافی سارے سونے کے چمچ جمع ہو گئے تھے  آہستہ آہستہ ہاشم پانچویں کلاس میں پہنچ گیا آج اس کے بورڈ کے امتحان کا رزلٹ آیا تو اس نے پھر حسب وعدہ سونے کا چمچ جیت لیا  اب ہاشم نے اگلی کلاس میں داخلہ لینا تھا،مگر ہاشم کے بابا نے ہاشم کے دوستوں کے لئے ایک پارٹی رکھی سب دوستوں کو گھر بلایا کیک اور بہت سی مٹھائیاں اور کھانے میز پہ سجائے گئے  سب لوگ بہت خوش ہو رہے تھے  کہ ہاشم کے بابا کے فون کی بیل بجی،تو انھوں نے بچوں سے ذرا پرے ہو کر بات کی،اور پھر سب بچوں کو بتایا کہ سنو بچو  ابھی ہمارے شہر کے سب سے بڑے سکول کے پرنسپل صاحب کا فون تھا اور وہ مجھے کہہ رہے تھے کہ آپ ہاشم کو ہمارے سکول میں داخل کروائیں اس کی ساری تعلیم فری ہو گی اور ہم اس کو سکالر شپ بھی دیں گے  سب بچوں نے خوش ہو کر اپنے دوست کے لئے تالیاں بجائیں  پھر سب نے مل کر کیک کاٹا کھانا کھایا اور پھر سب بہت سے تحائف دے کر گھروں کو لوٹ گئے  اگلے دن صبح ہاشم کی ماما اسے ناشتہ کروا رہی تھیں کہ انھیں بھی ایک کال موصول ہوئی کہ وہ انھیں کے شہر کے ایک بہت بڑے پرائیویٹ سکول کی پرنسپل بات کر رہی تھیں ان کا کہنا تھا کہ ہاشم کو ہمارے ادارے میں داخل کروائیں تو ساری تعلیم فری اور سکالر شپ بھی ملے گی اس کی ماما نے یہ بات ہاشم کو بتائی تو وہ حیران تھا کہ سب لوگ اسے اتنا پروٹوکول کیوں دے رہے ہیں  اس کی دادی ایک بہت بڑا گفٹ باکس لے کر اس کے پاس آئیں اور بولیں کہ میرا بیٹا تو منہ میں سونے کا چمچ لے کر پیدا ہوا تھا  سب ہنسنے لگے  تب اس کے بابا نے اسے بولا کہ اپنا وہ باکس لاؤ  ہاشم باکس لے کے آیا تو اس کے بابا نے میز پہ ہاشم کو ملنے والی ساری ٹرافیاں گولڈ میڈل اور سرٹیفکیٹ رکھے اور ساتھ باکس سے چند چمچ بھی نکال کر رکھے تو ہاشم حیران ہو گیا کہ یہ کیا  سارے چمچ کالے پڑ چکے تھے  بہت بُرے لگ رہے تھے  مگر ٹرافیاں،میڈل اور سرٹیفکیٹ جگمگا رہے تھے  تب اس کے بابا بولے بیٹا یہ ہیں وہ اصل سونے کے چمچ جو تم منہ میں لے کر پیدا ہوئے تھے  یہ کبھی بھی پرانے نہیں ہوں گے  اور مجھے یقین ہے کہ تم ہر سال ان میں اضافہ کرتے جاؤ گے  تب ہاشم نے دادی کا دیا ہوا گفٹ کھولا جس میں بچوں کی بہت مزے مزے کی کہانیوں کی کتابیں تھیں  ہاشم یہ دیکھ کر بہت خوش ہوا اور اپنی مزے مزے کی کتابیں اُٹھا کر اپنے کمرے میں چلا گیا  
امی جان نے میز پر ناشتہ لگایا،افشاں اور شرجیل کو آواز دی کہ تیار ہو گئے ہو تو آ جاؤ،سکول بس آنے ہی والی ہے  ناشتے کے بغیر سکول نہیں جانا چاہئے  افشاں تیار ہو گئی تھی اپنا سکول بیگ سنبھالے کمرے سے باہر آئی اور امی جان کے ساتھ میز کے گرد بیٹھ گئی امی جان نے گرم گرم پراٹھا اور انڈا اس کی پلیٹ میں رکھا اور افشاں ناشتہ کرنے میں مصروف ہو گئی،جبکہ شرجیل حسب معمول منہ پھلائے ہوئے تھا  بیٹا آؤ ناشتہ کرو امی جان نے پکارا مجھے نہیں کرنا ناشتہ اس کی اس بات پر ابو بھی کمرے سے نکل آئے تھے  بولے شرجیل یہ روز روز گھر کا ماحول خراب کرنا مجھے پسند نہیں ہے،آؤ اور ناشتہ کرو  اس سے بدتمیزی سے کہا میں نے ایک دفعہ کہہ دیا ہے مجھے ناشتہ نہیں کرنا تو بس نہیں کرنا،اتنے میں سکول بس کا ہارن بجا تو افشاں اور وہ دونوں باہر لپکے  جاری ہے  دوپہر کو امی جان نے شرجیل کی پسند کا کھانا بنایا جب وہ دونوں سکول سے آئے تو امی جان نے بڑے پیار سے کہا کہ کپڑے تبدیل کرکے منہ ہاتھ دھو کر جلدی سے آ جاؤ میں نے تمہاری پسند کا کھانا بنایا ہے  افشاں نے ایسے ہی کیا لیکن شرجیل نے اپنے کمرے میں جا کر اندر سے دروازہ بند کر لیا ہے  امی جان نے بہت کہا افشاں نے بہت کوشش کی لیکن شرجیل نے ضد پکڑ لی کہ میں نہیں آؤں گا بھوک لگے گی تو خود ہی کھا لوں گا  میری فکر کرنے کی ضرورت نہیں  افشاں مایوس واپس آ گئی،امی جان آزردہ ہو گئیں،ابو آئے تو وہ بھی پریشان ہو گئے  لیکن سب مل کر بھی شرجیل کی غلط فہمیاں دور نہ کر سکے  شرجیل نے یہ معمول ہی بنا لیا تھا گھر میں اکھڑا اکھڑا رہتا،کسی کے کہنے پر کھانا نہیں کھاتا،بھوک لگتی تو خود ہی باورچی خانہ میں جا کر کھا لیتا کسی سے زیادہ بات نہیں کرتا بس جب جیب خرچ ختم ہو جاتا تو ابو سے مطالبہ کرتا کہ پیسے ختم ہو گئے ہیں ضرورت ہے دے دیں اور بس ابو امی جان اور افشاں سب پریشان تھے  بات اصل میں یہ تھی کہ افشاں اور شرجیل کی سگی امی کچھ سال پہلے وفات پا گئی تھیں  وہ دل کی مریضہ تھیں بہت علاج معالجے کے باوجود زیادہ دیر زندہ نہ رہ سکیں یہ صدمہ گھر بھر کے لئے بہت بڑا تھا  افشاں شرجیل ابو اور دادی بہت عرصے تک اس صدمے کے زیر اثر رہے  دادی جان جب تک زندہ تھیں انہوں نے گھر سنبھالے رکھا افشاں اور شرجیل کو ماں کی کمی کا احساس نہیں ہونے دیا  افشاں اور شرجیل کے ابو اپنے کام میں کافی مصروف رہتے تھے  دادی جان ان کا بہت خیال رکھتی تھیں لیکن کب تک بڑھاپے کے باعث گھر بھر کی ذمہ داریاں نبھانا ان کے لئے مشکل ہوتا جا رہا تھا اس لئے انہوں نے ابو کو سمجھا بجھا کر دوسری شادی کے لئے رضا مند کر لیا اور ایک نیک خاتون سے ان کی شادی کر دی  اگرچہ یہ افشاں اور شرجیل کی سوتیلی والدہ تھیں لیکن فطرتاً نیک تھیں وہ دونوں بہن بھائی کو اپنے بچے سمجھتی تھیں اور بہت پیار کرتی تھیں  افشاں نے ان کے پیار کا جواب پیار سے دیا اور انہیں اپنی امی کی طرح امی جان کہنا شروع کر دیا لیکن شرجیل کے ذہن میں سوتیلی ماں کا جو تصور پختہ ہو چکا تھا وہ نہ مٹ سکا  وہ امی جان سے بدتمیزی سے پیش آتا ان کے پیار محبت کو دکھاوا سمجھتا،اسے لگتا وہ اصل میں ایسی نہیں ہیں جیسی نظر آتی ہیں  ایک دن افشاں نے اسے بہت سمجھایا کہ میں بھی کہانیوں میں سوتیلی ماں کے بارے میں بہت کچھ پڑھ چکی ہوں  لیکن ضروری نہیں کہ ہر سوتیلی ماں بُری ہو زندگی میں ایسا ہوتا ہے کچھ رشتوں کو کھونا پڑتا ہے اور نئے رشتے نبھانے پڑتے ہیں ہماری خوش بختی ہے کہ ہمیں سوتیلی ماں اچھی ملی ہے  شرجیل نے سب سنا لیکن اس کے رویہ میں کوئی فرق نہ آیا  دن گزرتے گئے جب شرجیل میٹرک میں پہنچا تو ان دنوں اس کے ابو کو اچانک کاروبار میں بہت بڑا خسارہ ہو گیا اور ان کے مالی حالات بہت خراب ہو گئے حتیٰ کہ میٹرک کا داخلہ جانے والا تھا اور ان کے پاس داخلہ فیس کے پیسے نہیں تھے وہ سخت پریشان تھا  شرجیل ابو کے کمرے کی طرف گیا تاکہ انہیں بتائے کہ اگر فیس جلد ادا نہ کی تو وہ میٹرک کا امتحان نہیں دے سکے گا اور اس کا سال ضائع ہو جائے گا  ابو کے کمرے سے باتوں کی آواز آ رہی تھی وہ دروازے پر ہی رُک گیا  امی جان کہہ رہی تھیں شرجیل کا امتحان بہت اہم ہے آپ یہ بیچ دیں تاکہ اس کا داخلہ چلا جائے  ابو کی پریشان کن آواز آئی تمہارے پاس یہ آخری انگوٹھی بچی ہے اتنے دنوں سے جو گھر بھر کے اخراجات پورے ہو رہے ہیں وہ تمہارے زیورات بیچ کر ہی تو ہو رہے ہیں اب یہ آخری چیز بھی بیچ دوں گی  کوئی بات نہیں میرے زیور اتنے اہم نہیں ہیں وہ دوبارہ بھی بن سکتے ہیں انشاء اللہ آپ اس پریشانی سے جلد نکل آئیں گے  آپ یہ لے لیں اور فوری طور پر شرجیل کی داخلہ فیس کا انتظام کریں  امی جان نے انگوٹھی ابو کی طرف بڑھائی تو ابو نے ہچکچاتے ہوئے پکڑ لی اور بیرونی دروازے کی طرف بڑھے شرجیل جلدی سے دروازے سے ہٹا اور اپنے کمرے میں آ گیا  اس کی آنکھیں آنسوؤں سے تر تھیں وہ دل میں بے حد شرمسار تھا کہ اس نے اس فرشتہ صفت خاتون کو ماں کا درجہ کیوں نہ دیا کیوں ہمیشہ ان کی دل آزاری کی  اب شرجیل کی تمام غلط فہمیاں دور ہو چکی تھیں وہ امی جان کا فرمانبردار اور لاڈلا بیٹا بن چکا تھا کچھ ہی عرصے میں ان کے حالات بہتر ہو گئے اسے سمجھ آ گئی تھی کہ سنی سنائی باتوں پر کبھی کوئی پختہ رائے قائم نہیں کرنی چاہئے  اللہ تعالیٰ بھی فرماتا ہے کہ بدگمانیاں نہ کیا کرو بعض بدگمانیاں گناہ ہوتی ہیں  
دادا ابو راشد کو تیار ہونے کا کہہ کر ذرا باہر گئے تھے،جاتے ہوئے انہوں نے کہا تھا کہ میں آدھ گھنٹے تک آتا ہوں،تب تک تم تیار ہو جانا جمعہ کی نماز کا وقت ہونے والا ہے،میرے ساتھ مسجد جانا  ٹھیک ہے دادا ابو راشد نے سعادت مندی سے جواب دیا تھا  اب دادا ابو واپس آئے تو راشد بالکل بھی تیار نہیں تھا بلکہ مزے سے بیٹھا ٹی وی دیکھ رہا تھا  دادا ابو کا موڈ سخت خراب ہو گیا  انہوں نے ناگواری سے پوچھا تم تیار کیوں نہیں ہوئے  وہ دادا ابو  راشد بولا امی نے کہا ہے کہ تمہارے کپڑے تیار نہیں ہیں میں استری کرنا بھول گئی تھی اب بجلی بھی چلی گئی ہے،اور وقت بھی نہیں ہے اس لئے تم اگلے جمعہ کو مسجد چلے جانا دادا ابو چلے گئے لیکن وہ بہت ناراض دکھائی دے رہے تھے  جاری ہے  رات کے کھانے کے بعد دادا ابو نے راشد کی امی کو بلایا اور کہا آپ نے مجھے بہت مایوس کیا ہے،اگر ماں بچے کو جمعہ کی اہمیت نہیں بتائے گی تو بچے کو نماز کی عادت کیسے پڑے گی  آپ نے راشد کے کپڑے تیار نہیں کئے اور کہہ دیا اگلے جمعہ کو مسجد چلے جانا اب رہنے دو راشد کی امی یہ سن کر ششدر سی رہ گئیں،انہوں نے راشد کی الماری سے اس کے دو شلوار سوٹ جو انہوں نے استری کرکے ہینگر میں لٹکا رکھے تھے لا کر دادا ابو کے سامنے رکھ دیئے،اب دادا ابو ساری بات سمجھ گئے،انہوں نے راشد کو بلایا جو اپنی امی کو وہاں دیکھ کر اور ہینگر میں اپنے کپڑے دیکھ کر بات کو سمجھ گیا اور بولا مجھے معاف کر دیں دادا ابو،اصل میں میری پسند کے کارٹون لگے تھے ٹی وی پر میں وہ دیکھ رہا تھا،جانے کو دل نہیں چاہ رہا تھا،اس لئے ایسے کہہ دیا آئندہ ایسا نہیں کروں گا تم آئندہ بھی ایسے ہی کرو گے  امی نے غصے سے کہا جو اپنی ماں سے غلط بات منسوب کر سکتا ہے دادا ابو اور ماں کے بیچ غلط فہمی پیدا کر سکتا ہے وہ کچھ بھی کر سکتا ہے ماما نے دادا ابو کو بتایا کہ کچھ عرصے سے راشد کی عادت جھوٹ اور چغلی کرنے کی ہو گئی ہے،کل اس نے باورچی خانے میں قیمتی چائے دان توڑ دیا اور ماسی پر الزام دھر دیا،جب میں باورچی خانہ میں گئی چائے دان کے ٹکڑے دیکھے تو راشد نے فوراً کہا ماسی یہاں تھی ابھی ابھی اوپر کے کمرے کی صفائی کرنے گئی ہے اب جو میں نے ماسی کو بلا کر پوچھ گچھ کی تو وہ رونے لگی کہ اس نے تو چائے دان کو ہاتھ تک نہیں لگایا،بعد میں پتہ چلا کہ راشد نے باورچی خانے کی الماری سے بسکٹ نکالتے وقت لا پرواہی سے کام لیا اس طرح چائے دان ٹوٹ گیا یہ تو بہت ہی غلط بات ہے دادا جان بولے اگر بچے میں جھوٹ یا چغلی کی عادت پختہ ہو جائے تو یہ نہ صرف اس کے لئے نقصان دہ ہے بلکہ اردگرد کے لوگوں کے تعلق میں بگاڑ کا باعث بنتی ہے،اس لئے ہمیں کچھ کرنا ہو گا امی نے کہا ٹھیک ہے آپ اسے سمجھائیں ان عادات کے نتائج سے آگاہ کریں اور میں بھی کوشش کرتی ہوں لیکن ایک بات ہے  دادا ابو نے کہا راشد میں پہلے یہ عادت نہیں تھیں،کچھ عرصہ پہلے ہی پیدا ہوئی ہیں بالکل یہ ہی بات ہے ماما نے کہا میں بھی یہ ہی سوچ رہی تھی کہ راشد پہلے ایسا نہیں تھا،سچ بولتا تھا چاہے اسے ڈانٹ ہی پڑے غلط بیانی سے کام نہیں لیتا تھا اس کے لئے ہمیں کھوج لگانا پڑے گا کہ ایسا کیوں ہے دادا ابو نے کہا  اگلے روز راشد کی امی اس کے سکول گئیں تو اس کی کلاس ٹیچر اور پرنسپل سے پتہ چلا کہ راشد کا کلاس میں بھی یہ ہی رویہ ہے،راشد اور اس کا دوست فرحان مل کر دوسروں کو تنگ کرتے ہیں،لڑائیاں کرواتے ہیں،جب ٹیچر تک بات پہنچتی ہے تو صاف مکر جاتے ہیں،راشد کی امی نے کلاس ٹیچر سے کہا پہلے تو فرحان نام کا اس کا کوئی دوست نہیں تھا  یہ کب سے اس کا دوست ہے ٹیچر نے بتایا کہ فرحان تین ماہ پہلے ہی سکول میں داخل ہوا ہے پہلے یہ کسی دوسرے شہر میں تھا اس کے والد کا تبادلہ یہاں ہوا ہے اس لئے وہ اس سکول میں داخل ہوا ہے راشد کی امی اور ٹیچر نے جب یہ محسوس کیا کہ فرحان سے دوستی کے بعد راشد کے رویہ میں تبدیلی آئی ہے تو انہوں نے راشد کو فرحان سے دور کرنے کی کوشش کی،ٹیچر نے فرحان کو الگ بٹھانا شروع کر دیا،اس سے پہلے یہ ایک ہی سیٹ پر بیٹھتے تھے  امی جان اور ٹیچر نے آہستہ آہستہ ان دونوں کو بُری عادات کے نقصانات کے بارے میں سمجھانا شروع کیا  اصل میں فرحان بہت بگڑا ہوا بچہ تھا،اس کی دوستی کی وجہ سے راشد میں بُری عادات پیدا ہوئی تھیں،اب ٹیچر اور امی کے سمجھانے سے راشد سدھر گیا تھا اور اپنی حرکتوں پر شرمندہ بھی تھا،اسے احساس ہو گیا تھا کہ جھوٹ کے پاؤں نہیں ہوتے یعنی وہ چل نہیں سکتا،ایک نہ ایک دن کھل جاتا ہے اور پھر شرمندگی ہوتی ہے  اور اسے بڑوں کے سمجھانے سے یہ بات بھی سمجھ آ گئی تھی کہ بُری صحبت سے بچنا چاہیے،اس کا بہت نقصان ہوتا ہے،بُری صحبت شخصیت تباہ کر دیتی ہے  راشد کو یاد تھا کہ فرحان اسے کہتا تھا کہ یار جھوٹ بول دیا کرو اور مکر جایا کرو  لیکن راشد کو اس کی بات پر عمل کرکے ہمیشہ شرمندگی ہی اُٹھانا پڑی تھی لیکن اب اس نے سوچ لیا تھا کہ اب وہ سوچ سمجھ کر اچھی عادات والے لڑکے کو اپنا دوست بنائے گا کیونکہ پھولوں کی صحبت میں رہنے والوں سے ہی خوشبو آتی ہے  
ساجد کمبوہ  ایک ہرے بھرے جنگل میں بہت سے جانور رہتے تھے  اس جنگل کا بادشاہ شیر کافی بوڑھا اور عقل مند تھا جس کی وجہ سے سبھی جانور پُرسکون زندگی گزار رہے تھے  ان سب کی آپس میں اچھی دوستی تھی  وہ فارغ وقت میں خوب گپ شپ کرتے تھے  لومڑی اور بھیڑیا بچپن کے دوست تھے  وہ دونوں جب بھی ملتے تو خوب گھل مل کر باتیں کرتے  ایک دن دونوں کی راہ چلتے ملاقات ہوئی تو بھیڑیے نے کہا بی لومڑی  اب جنگل میں شکار کم ہوتا جا رہا ہے  انسان نے اس جنگل کے جانوروں کا شکار کرکے ہم جانوروں پر بڑا ظلم کیا ہے  اب تو جنگل کے اردگرد بھی بھیڑیں بہت کم ہو گئی ہیں  میں تو کھانے کو ترس گیا ہوں،کہیں بھی شکار نہیں ملتا  اگر عقل ہو تو اس جنگل میں شکار بہت ہے بی لومڑی نے مکاری سے کہا  جاری ہے  بی لومڑی  اب تو جانور بھی بہت ہوشیار ہو گئے ہیں  انسان کو دیکھ کر چھپ جاتے ہیں اور ہمیں دیکھ کر بھی اِدھر اُدھر ہو جاتے ہیں  ٹی وی کیبل اور موبائل نے بھی انہیں اتنا ہوشیار کر دیا ہے کہ فوراً ہی مس کال کرکے اپنے ساتھیوں کو ہوشیار کر دیتے ہیں،اب تو ٹویٹر اور وائی فائی بھی ان کی دست رس میں ہے  بھیڑیے نے کہا  اچھا آؤ ٹرائی کرتی ہوں یہ کہہ کر لومڑی نے بھیڑیے کو ساتھ لیا اور ندی کی طرف چل پڑی  وہاں دیکھا کہ بہت سی مرغابیاں اور دوسرے پرندے پانی میں تیرتے ہوئے اٹکھیلیاں کر رہے ہیں  لومڑی نے بھیڑیے کو جھاڑیوں میں چھپا دیا اور خود مرغا بی کی طرف بڑھ گئی  پھر اس نے مسکراتے ہوئے مرغا بی سے کہا  کیسی ہو میری پیاری دوست  مرغا بی بولی اچھی ہوں بی لومڑی  تمہاری چالاکی کے بڑے قصے سن رکھے ہیں اور اس لئے تمہیں دیکھ کر ڈر لگتا ہے  تمہارا دوست بھیڑیا کہاں ہے  وہ جھاڑیوں میں بیٹھا ہے اور کہہ رہا ہے کہ مان نہیں سکتا  لومڑی نے مکاری سے کہا  وہ کیا کہہ رہا ہے  مرغا بی نے حیرت سے پوچھا  چھوڑو بھی میری دوست  لومڑی نے مکاری سے کہا  پھر بھی وہ جھاڑیوں میں کیوں چھپا بیٹھا ہے  مرغا بی ابھی تک حیران تھی  وہ کہہ رہا تھا کہ مرغا بی کے پَر بڑے سخت ہوتے ہیں  اگر اس کا تکیہ بنایا جائے تو اس پر سر رکھ کر کوئی سو نہیں سکتا  مگر میں کہتی ہوں کہ تمہارے پَر بڑے نرم ہوتے ہیں،ان کا تکیہ بڑا نرم ہو گا  لومڑی نے مکاری سے کہا  میرے پَر واقعی نرم ہوتے ہیں  تمہارا دوست غلط کہتا ہے  مرغا بی نے پانی میں چکر لگاتے ہوئے کہا  یہی بات میں نے بھیڑیے سے کہی تھی،مگر وہ مانتا ہی نہیں  لومڑی نے آنکھیں مٹکاتے ہوئے کہا  مرغا بی نے خوش ہو کر پانی میں غوطہ لگایا اور کافی دور جا کر پانی میں اُبھری  اسے دیکھ کر لومڑی نے چالاکی سے کہا میں اسے بتا دیتی ہوں کہ تمہارے پَر کتنے نرم ہیں  تم ایسا کرو کہ مجھے اپنا ایک پر دے دو،تاکہ وہ اسے چھو کر دیکھ لے  ٹھیک ہے میں تمہیں اپنی دم کے چند پَر دیتی ہوں  یہ کہہ کر مرغا بی جونہی لومڑی کی طرف مُڑی تو لومڑی نے اسے دبوچ لیا اور چند لمحوں میں ہڑپ کر گئی  پھر اس کے نرم و نازک پَروں کا تکیہ بنا کر اس پر بیٹھ گئی  بھیڑیا بڑی حیرانی سے سب کچھ دیکھ رہا تھا  بی لومڑی نے اس سے کہا دیکھا تم نے  یہاں ہر وقت شکار مل سکتا ہے،بس عقل استعمال کرنے کی ضرورت ہوتی ہے  یہ سُن کر بھیڑیا جھاڑیوں سے نکلا اور اپنے جسم پر مٹی اور کیچڑ لگا کر ندی کی طرف بڑھ گیا  اب اسے بھی لومڑی کی طرح کسی بے وقوف اور نادان مرغا بی کی تلاش تھی  لومڑی نے اسے مسکراتے ہوئے دیکھا اور گڈ لک کہتی ہوئی آگے بڑھ گئی  پیارے بچو  آپ نے اکثر سنا ہو گا خوشامد بُری بلا ہے  مگر آج کل ترقی کی معراج خوشامد بن گئی ہے  ہر افسر کی کوشش کہ میری خوشامد کی جائے میری آؤ بھگت کی جائے مجھے اعلیٰ درجہ دیا جائے  اکثر دیکھنے میں آیا ہے کہ ماتحت اپنے افسران کی چاپلوسی کرتے ہیں غیبت کرتے ہیں اور سہولیات حاصل کرتے ہیں  وقتی طور پر تو فائدہ ہوتا ہے  مگر آخرت خراب ہوتی ہے  خوشامد پسند اپنا الو سیدھا کرتا ہے خواہ وہ انسان ہو یا جانور سچا اور کھرا بندہ کسی کو پسند نہیں  مگر گھبرانے کی ضرورت نہیں کیونکہ اقوال زریں ہے کہ سچ بولنے کا سب سے بڑا فائدہ یہ ہوتا ہے کہ اسے یاد نہیں رکھنا پڑتا  ورنہ جھوٹ بولنے والے کو یہ خبر نہیں ہوتی کہ اس نے پہلے کونسا بیان دیا تھا  
نازیہ آصف  زین چھٹی کلاس میں پڑھتا تھا بہت لائق اور پیارا بچہ تھا  اس کے دو ہی شوق تھے ایک پرندے پالنا اور دوسرا پتنگ اُڑانا  اس نے اپنے گھر کے پچھلے حصے میں جو لان تھا  وہاں چھ بطخیں،چھ مرغیاں اور دو بڑے مرغے بھی پال رکھے تھے  جو بہت صحت مند تھے  ایک مرغے کا نام کٹو اور دوسرے کا مٹو تھا  وہ دونوں ڈھیروں دانہ کھاتے مگر پھر بھی ان کا پیٹ نہ بھرتا تھا  زین نے ان کے لئے ایک ننھا سا تالاب بھی بنا رکھا تھا جہاں وہ پائپ لگا کر روزانہ تازہ پانی بھر دیتا اور دانہ دنکا ڈال کر سکول چلا جاتا  پرندے لان میں موجود امرود اور لیموں کے پیڑوں کے نیچے کھیلتے رہتے اور ساتھ ہی دوسرے کونے میں موجود کھجور کے تن آور درخت سے گرمی کھجوریں کھاتے رہتے  جاری ہے  زین سکول سے واپس آ کر پھر انھیں دانہ ڈالتا اور اپنی ڈور اور پتنگ لے کر چھت پہ چڑھ جاتا  شام تک پتنگ اُڑاتا  زین کی امی کو بطخوں اور مرغیوں کے تازہ دیسی انڈے بھی وافر مقدار میں دستیاب ہو جاتے،جو زین اور اس کے بہن بھائیوں کی خوراک کا حصہ بن جاتے زین بھی اپنا من پسند انڈا کھا کر خود کو بہت صحت مند محسوس کرتا  زین کے بابا یہ سوچ کر خوش ہوتے کہ چلو اچھا ہے میرا بچہ موبائل جیسی گندی بیماری سے تو بچا ہوا ہے  اسی طرح وقت بہت اچھے سے گزر رہا تھا،کہ ایک دن زین کو اپنے والدین کے ہمراہ اس کے ابو کے دوست کے گھر ایک پہاڑی گاؤں میں شادی پہ جانا پڑا  اس نے رات کو ہی تالاب بھر دیا اور پاس دانہ دنکا بھی بکھیر دیا  وہ صبح سویرے ہی گھر سے نکلے اور دن بھر شادی میں شمولیت کے بعد جب رات گئے واپس آئے تو ایک بج رہا تھا  سب تھکے ہوئے تھے تو فوراً سو گئے  اگلے روز اتوار تھا  سب دیر تک سوئے رہے  اس کی امی جاگیں اور وہ گھر کے پچھلے لان میں گئیں  پرندوں کو دانہ ڈالا،کچھ پرندے تو دوڑتے ہوئے آئے مگر دو سفید بطخیں اور ایک بڑا مرغا مٹو نہیں آئے  وہ پریشان ہو گئیں  آگے جا کر دیکھا تو وہ تینوں امرود اور لیموں کی کیاریوں کے درمیان سوکھی گھاس پھوس میں گرے ہوئے تھے  ان کے ششکارنے پہ بھی وہ بطخیں اور مٹو نہ اُٹھ سکے  وہ فوراً کمرے میں آئیں تو زین جاگ چکا تھا  انھوں نے اسے سارا احوال بتایا تو زین دوڑتا ہوا لان میں گیا اس کے ابو بھی اس کے پیچھے آ گئے  زین نے فوراً اپنے پیارے مٹو کو اُٹھایا،تو وہ ایسے بے خود سا ہوا پڑا تھا  مگر یہ کیا  مٹو کے دونوں پنجے ڈور میں اُلجھے پڑے تھے اور اس کی ٹانگیں شدید زخمی ہو چکی تھیں جن سے مسلسل خون رس رس کر اس کے پنجوں پہ جم چکا تھا  زین کے بابا نے فوراً بطخوں کو اُٹھایا تو ان بیچاریوں کا بھی یہی حال تھا  سب کی ٹانگیں زخمی تھیں،زین کی ماما قینچی لے کر آئیں اور ڈور کاٹ کر پرندوں کی اُلجھی ٹانگوں کو آزاد کروایا  مگر بھوک،پیاس اور زخموں کی شدت نے انھیں ادھموا کر دیا ہوا تھا  زین اپنے بابا کے ساتھ مل کر فوراً انھیں جانوروں کے ڈاکٹر کے پاس لے گیا  جہاں پہ بھی کافی رش تھا پتہ چلا اکثر لوگوں کے جانور اور پرندے زخمی تھے  اس لئے وہاں بھی کافی انتظار کے بعد جب ان کی باری آئی تو ڈاکٹر صاحب کے چہرے کو دیکھ کر زین بہت زیادہ پریشان ہو گیا  کیونکہ انھوں نے بتایا کہ مرغا تو مر چکا ہے مگر بطخوں کے زخموں پہ انھوں نے دوائی لگا دی اور کچھ دوائی ساتھ دے بھی دی کہ گھر جا کے بھی لگاتے رہیں  زین بہت زیادہ افسردہ تھا کہ اس کا اتنا صحت مند مرغا ایک کمبخت ڈور نے قتل کر دیا تھا اور اس کی پیاری سفید بطخیں ابھی بھی اوندھی پڑی تھیں وہ کچھ کھا پی بھی نہیں سکتی تھیں  سب گھر والے پریشان تھے  زین کے آنسو ٹپ ٹپ گرتے دیکھ کر اس کے بابا بولے بیٹا اسی لئے کہتا تھا پتنگ بازی اچھی چیز نہیں ہے  زین بولا مگر بابا میری ڈور تو اندر الماری میں پڑی ہے  اس کے بابا بولے بیٹا لڑکے چھتوں پہ پتنگیں اُڑاتے اور ایک دوسرے کی پتنگ کاٹتے ہیں تو ساتھ ہی ڈور بھی کٹ جاتی ہے  پتنگ کا کاغذ تو آہستہ آہستہ گل سڑ جاتا ہے مگر ڈور ایسے ہی کہیں لٹکی رہتی ہے اور وہ درختوں کے ساتھ اُلجھ کر نیچے صحن یا لان میں بھی آ گرتی ہے  پھر وہاں موجود پرندوں کے لئے ایسے ہی وبال جان بن جاتی ہے جیسے ہمارے ان پرندوں کے ساتھ ہوا  زین جو اپنے مٹو کو کھو کر پہلے ہی بہت پریشان تھا رونے لگ گیا  اس کی امی نے اسے گلے لگا لیا اور کہنے لگیں بیٹے یہی بات سمجھنے کی ہے کہ ہم لوگوں نے اپنا ماحول،آب و ہوا تو آلودہ کی ہی ہے ساتھ ساتھ ہم پرندوں اور جانوروں کو بھی بہت نقصان پہنچا رہے ہیں  ہم بہت سادہ سی چیزوں اور کھیل کو بھی یوں اُلجھا رہے ہیں کہ کوئی بھی چیز صحت مند نہ رہ پائے  زین بولا ماما وہ کیسے  زین کی ماما بولیں بیٹے شیشے کی ڈور کی جگہ سادہ ڈور بھی استعمال کی جا سکتی ہے  پھر زین کی ماما نے اسے بتایا کہ چند دن پہلے جو آندھی آئی تھی تو تب آس پاس سے اتنے سارے شاپر اُڑ کر ان کے لان میں آ گرے تھے اور ایسے ہی ایک شاپر ایک بطخ کے گلے میں ڈل گیا  بطخ ڈر کر بھاگتی تو شاپر بھی اتنی تیزی سے اس کے پاؤں میں اُلجھتا جاتا  جو انھوں نے بطخ کو پکڑ کر اُتارا تھا  ہمیں یہ شاپر،ڈور اور نہ گلنے سڑنے والی چیزوں کو چھوڑ کر قدرتی چیزوں جیسے کپڑے کے تھیلے،مٹی کے برتنوں کی طرف آنا ہو گا ورنہ یہ سب چیزیں آسیب بن کر ایسے ہی ہمیں ستاتی رہیں گی  
احمد عدنان طارق  بریرہ نے چلا کر امی کو پکارا جو باورچی خانے میں کیک بنا رہی تھیں اور انھیں بتایا امی مجھے تزئین نے اپنی سالگرہ پر بلایا ہے  کیا میں جا سکتی ہوں  امی بولیں اگر تم کوئی شرارت نہ کرو تو تم اپنا نیلا نیا لباس پہن کر جا سکتی ہو  بریرہ نے امی سے پوچھا لیکن امی  میں جوتے کون سے پہنوں گی  میرے پاس نیلے لباس کے ساتھ پہننے کے لئے نیلے جوتے نہیں ہیں اور میرے پرانے جوتے چھوٹے ہو گئے ہیں اور میرے پیروں میں پورے نہیں آتے  امی نے اس سے کہا اچھی بات ہے میں تمہیں نیلے جوتے خرید دیتی ہوں،لیکن تمہیں ان دنوں میں شرارتوں سے بچ کر اور اچھی بچی بن کر رہنا ہو گا،ورنہ میں تمہیں جوتے خرید کر نہیں دوں گی  جاری ہے  بریرہ نے یہ نصیحت سن کر تہیہ کر لیا کہ وہ اچھی بچی بن کر رہے گی،لیکن کسی نہ کسی وجہ سے اس سے غلطی ہوتی رہی  بریرہ کے ہاتھ سے امی کا پسندیدہ چائے کا کپ گر کر ٹوٹ گیا  پھر ایک دن وہ پھولوں کا قیمتی گلدان اُٹھا کر لا رہی تھی کہ وہ بھی زمین پر گر کر ٹوٹ گیا اور اس کا سارا پانی قالین پر گر گیا  بریرہ کی امی بہت ناراض ہوئیں  بریرہ نے امی سے معافی مانگی  اس نے دل میں سوچا کہ اللہ کرے امی اتنی ناراض نہ ہوں کہ وہ جوتے ہی نہ لے کر دیں  اس نے دوبارہ دل میں پکا ارادہ کیا کہ اسے سالگرہ سے پہلے کوئی غلطی نہیں کرنی چاہیے،لیکن پھر غلطی ہو ہی گئی  اس نے اپنی جرابوں کا نیا جوڑا گم کر دیا  امی نے بریرہ کو غصے سے گھورتے ہوئے کہا بریرہ  یہ تمہارے لئے سالگرہ سے پہلے آخری موقع ہے  اگر تم نے اب کوئی بے وقوفی یا شرارت کی تو تم اپنے جوتوں سے محروم ہو جاؤ گی  بریرہ کو علم تھا کہ اس کی امی جو کہہ رہی ہیں اس پر عمل بھی کریں گی  اگلے دو دن بریرہ بہت اچھی بچی بنی رہی  پھر وہ دن آیا،جس سے اگلے دن تزئین کی سالگرہ تھی  بریرہ نے پوچھا امی  کیا میں بازار جا کر جوتے خرید سکتی ہوں  امی بولیں ضرور  میں تمہیں سہ پہر کے وقت بازار لے جاؤں گی،لیکن ابھی تم جاؤ اور خالہ ماریہ کو میرا یہ رقعہ دے کر آؤ  سیدھی جاؤ اور جلدی واپس آنا  تمہارے پاس صرف اتنا وقت ہے کہ تم واپس آ کر دوپہر کا کھانا کھا سکو  اتنی دیر میں شہر جانے کے لئے اکلوتی بس کا وقت ہو جائے گا جس کے ذریعے میں تمہیں شہر جا کر نئے جوتے دلا دوں گی  بریرہ بولی بہت اچھا امی جان  میں انشاء اللہ وقت پر پہنچ جاؤں گی  وہ رقعہ لے کر بھاگ کھڑی ہوئی  راستے میں ایک جنگل آتا تھا  بریرہ کو راستہ معلوم تھا  وہ تیزی سے جنگل سے گزرنے لگی  راستے میں بہت خوبصورت پھول کھلے ہوئے تھے،لیکن بریرہ انھیں دیکھنے کے لئے بھی کھڑی نہیں ہوئی  پھر وہ خالہ کے گھر پہنچی  انھیں رقعہ دیا،ان سے جوابی رقعہ لیا اور گھر کی طرف تیزی سے روانہ ہو گئی  وہ سوچ رہی تھی کہ امی خوش ہوں گی،کیونکہ میں وقت سے پہلے ہی واپس پہنچ جاؤں گی  وہ جنگل والے راستے سے واپس جا رہی تھی کہ راستے میں اس نے کسی کی افسردہ آواز سنی  یہ عجیب سی آواز تھی  نہ یہ آواز کسی جانور کی تھی اور نہ کسی پرندے کی  بریرہ حیران تھی کہ یہ کس کی آواز ہو سکتی ہے  وہ ایک لمحے کے لئے رُکی اور اِدھر اُدھر دیکھنے لگی  تبھی درختوں سے کوئی چیز نکلی اور دوڑتی ہوئی اس کی طرف آئی  اسے دیکھ کر بریرہ کی آنکھیں پھٹی کی پھٹی رہ گئیں  وہ ایک بہت چھوٹا سا شخص تھا  وہ بریرہ سے بھی قد میں کہیں چھوٹا تھا اور زار و قطار رو رہا تھا  وہ چلایا چھوٹی لڑکی  آؤ میرے ساتھ  میری مدد کرو  میری تتلیوں کے پَر کانٹوں میں پھنس گئے ہیں  بریرہ اس کی طرف دوڑی جس طرف بونے نے اشارہ کیا تھا  اس نے وہاں ایک حیرت انگیز منظر دیکھا  وہاں ایک بہت خوبصورت رتھ کھڑا تھا،جسے پانچ تتلیاں کھینچ رہی تھیں،لیکن کسی نہ کسی طرح وہ ایک کانٹوں سے بھری ہوئی جھاڑی میں اُلجھی ہوئی تھیں  آزاد ہونے کے لئے ان کے زور لگانے سے ان کے پَر پھٹ چکے تھے  بونا اپنی آنکھیں پونچھتا ہوا بولا کیا تم میری مدد کرو گی  اگر تم رتھ کی باگیں مضبوطی سے پکڑ لو تو میں تتلیوں کے پَر آزاد کروا سکتا ہوں،لیکن اس میں کچھ وقت لگے گا  بریرہ بولی اوہ خدایا  میں تو دل و جان سے مدد کرنا چاہتی ہوں،لیکن میری امی کا حکم ہے کہ جلدی واپس آؤں  انھیں شہر سے نئے جوتے لے کر مجھے دینے ہیں جو مجھے کل اپنی سہیلی کی سالگرہ پر پہننے ہیں  میں دیر سے گئی تو میری بس چھوٹ جائے گی  بونا پھر رونے لگا اور بولا ٹھیک ہے میں سمجھ سکتا ہوں  اوہ میری خوبصورت تتلیاں  وہ مر جائیں گی  اگر تم راستے میں کسی اور بچی سے ملو جسے شہر سے جوتے نہ لینے ہوں تو اسے کہنا ہماری مدد کے لئے اِدھر آ جائے  بریرہ نے اس کی طرف دیکھا اور پھر تتلیوں کی طرف اسے معلوم تھا کہ جنگل کے راستے میں وہ کسی اور سے نہیں مل سکتی  اس کی سمجھ میں نہیں آ رہا تھا کہ وہ کیا کرے  پھر اچانک اس نے اپنے ذہن میں ایک فیصلہ کر لیا  وہ بولی مت روؤ  میں یہیں رہ کر تمہاری مدد کرتی ہوں  ہو سکتا ہے میں کھانے تک وقت پر پہنچ ہی جاؤں  بونے نے اپنی آنکھیں پونچھتے ہوئے اسے کہا تمہارا ہزار دفعہ شکریہ،اب آؤ اور مضبوطی سے باگیں پکڑ لو  میں جاتا ہوں اور تتلیوں کو پُرسکون کرتا ہوں  بریرہ چھلانگ لگا کر رتھ پر چڑھ گئی اور مضبوطی سے باگیں پکڑ لیں  بونا دوڑ کر تتلیوں کے پاس پہنچا اور نوکیلے کانٹوں سے ان کے پَر آزاد کروانے لگا  ایک کے بعد ایک کو اس نے آزاد کروایا  خاصا وقت لگ گیا،کیونکہ تتلیوں کے پَر بہت نازک ہوتے ہیں  آخر یہ کام مکمل ہو گیا  بونے نے بریرہ سے خوشی خوشی کہا  تتلیاں آزاد ہو چکی ہیں  تمہارا تہ دل سے شکریہ  مجھے اُمید ہے کہ تم وقت پر پہنچ جاؤ گی  بریرہ بولی مجھے ابھی اُمید ہے  خدا حافظ  اللہ کرے تم بھی گھر خیریت سے پہنچ جاؤ  اب اس نے دوڑنا شروع کیا  وہ زندگی میں اس سے تیز کبھی نہیں بھاگی تھی،جتنی اس دن بھاگی  وہ ہانپتی کانپتی گھر پہنچی  امی بولی راستے میں بریرہ آخر تم کیا کرنے بیٹھ گئی تھیں  کھانا کب کا میں نے کھا لیا اور بس باکل تیار کھڑی ہے  بریرہ روہانسی ہو کر بولی امی  میں کچھ نہیں کر سکتی تھی راستے میں ایک بونا مجھے ملا تھا  امی ڈانٹ کر بولیں جھوٹ نہ بولو  تمہارے نیلے جوتے تمہیں نہیں مل سکتے  بریرہ بولی امی  جوتوں کے بغیر تو میں سالگرہ پر بھی نہیں جا سکوں گی  میرے پاس اور جوتے بھی نہیں ہیں  امی بولیں یہ تمہارا اپنا قصور ہے  تم ایک بے وقوف لڑکی ہو  اب جاؤ اور کھانا کھاؤ اور اس بارے میں اب ایک لفظ سننا نہیں چاہوں گی  بے چاری بریرہ وہ کھانے کی میز پر بیٹھ تو گئی،لیکن اس سے کھانا کھایا نہیں گیا  وہ بہت مایوس تھی  اس نے بس کو جاتے دیکھا تو نوالہ اس کے حلق میں اٹک گیا  جوتے نہیں تو سالگرہ بھی نہیں  وہ بہت افسردہ تھی  باقی دن اسے چھوٹے بھائی کو کھلانا پڑا اور شام کو اسکول کا کام  وہ جلدی سو گئی تاکہ کچھ مایوسی کم ہو  اگلی صبح وہ جلدی اُٹھ گئی  اس نے چاہا کہ امی کے لئے چائے بنائے  اس نے گھر کا دروازہ کھول کر دیکھا کہ کیا گوالہ دودھ چھوڑ گیا ہے یا نہیں  لیکن وہ یہ دیکھ کر حیران رہ گئی کہ سیڑھیوں پر ایک ڈبا پڑا ہوا تھا  وہ شوخ پیلے رنگ کا تھا اور نیلی ڈوری سے بندھا ہوا تھا  اس پر ایک چھوٹا رقعہ تھا جس پر لکھا تھا اس چھوٹی بچی کے لئے جس نے تتلیوں کی جان بچائی  بریرہ نے تیزی سے ڈبا اُٹھایا،اس کی ڈوری کھولی اور ڈھکن اُٹھا کر دیکھا  آپ اندازہ نہیں لگا سکتے ہیں کیا  کہ اس ڈبے میں کیا تھا  اس میں تھا دنیا کا خوبصورت ترین،نفیس ترین ریشمی تاروں سے بُنا ہوا نیلے جوتوں کا جوڑا  دونوں جوتوں پر دو سنہری تتلیاں جڑی ہوئی تھیں  ان کا قد اتنا ہی بڑا تھا جتنی کل والی تتلیاں  بریرہ نے خوشی سے نعرہ لگایا  اس نے جلدی سے جوتے پہننے کی کوشش کی  وہ بالکل پاؤں کے ناپ کے تھے  اس نے اپنی زندگی میں اس سے خوبصورت جوتے کسی دکان پر رکھے ہوئے نہیں دیکھے تھے  وہ دوڑتی ہوئی امی کے پاس پہنچی اور کہنے لگی امی  امی  دیکھیں وہی بونا سالگرہ میں پہننے کے لئے جوتے لے کر آیا ہے  مجھے لگتا ہے اسے معلوم تھا کہ مجھے دیر ہو گئی ہے اور میں جوتے نہیں خرید سکتی  ظاہر ہے اب امی کو بریرہ کی بات ماننی ہی پڑی  وہ بہت خوش ہوئیں  وہ بریرہ سے کہنے لگیں اس تحفے کی تم حق دار تھیں  میں نے بالکل تم پر یقین نہیں کیا کہ تم کسی بونے سے ملی ہو،لیکن اب میں مانتی ہوں،کیونکہ یہ جوتے اس دنیا کے نہیں ہیں  تم انھیں پہن کر بہت پیاری لگو لگی  بریرہ بولی واہ جی واہ  ہر چیز ٹھیک ہو گئی  میں سالگرہ میں جاؤں گی  اور واقعی سالگرہ میں وہ جوتے پہن کر سب سے پیاری لگ رہی تھی  
جدون ادیب  مولوی صاحب نے جرگے کے سربراہ حاجی صاحب کو اپنے ہاں کھانے پر مدعو کیا تھا  ایسا وہ تب کیا کرتے تھے،جب کوئی اہم معاملہ درپیش ہوتا  چنانچہ کھانے کے بعد وہ مولوی صاحب کی طرف متوجہ ہوئے تو وہ بولے حاجی صاحب  آپ جانتے ہیں کہ عید الاضحی قریب ہے تو اسی سلسلے میں آپ سے ایک اہم مسئلے پر بات کرنا چاہتا ہوں  آپ ضرور بات کیجیے  حاجی صاحب نے بڑے ادب اور احترام سے کہا  مولوی صاحب نے اپنے مخصوص دھیمے انداز میں کہنا شروع کیا آپ کی مدد سے ہم نے اپنے گاؤں میں چند اچھے کاموں کو رواج دیا  لوگوں کو جہیز دینے سے منع کیا  شادیاں سادگی سے کرنے کی طرف راغب کیا  گاؤں کی دکانوں سے سگریٹ اور تمباکو کی فروخت ختم کی  باہمی رضا مندی سے سب نے نماز کی پابندی کو قبول کیا  جاری ہے  اس سے ماحول بہت اچھا ہو گیا  یہ سب آپ کی وجہ سے ہوا  حاجی صاحب مسکرا کر بولے ہم کب ان باتوں کو جانتے تھے  وہ دن بابرکت تھا جب آپ زخمی حالت میں گاؤں آئے اور مولوی صاحب نے آپ کو پناہ دی اور کچھ عرصے بعد اپنی بیٹی سے آپ کی شادی کر دی  آپ درست فرماتے ہیں  مولوی صاحب عقیدت بھرے انداز میں بولے مولوی صاحب مرحوم نے مجھ گناہ گار کو پناہ دی  بیٹا بنا کر دین کی تعلیم دی اور آخر میں اپنا سب کچھ مجھے سونپ گئے  ان کا احسان کبھی نہیں بھول سکوں گا  وہ ایک لمحہ ٹھہر کر بولے میں جو بات آپ سے کہنا چاہتا ہوں کہ قربانی کے وقت ہم خود کو معاشرتی اونچ نیچ سے نہیں بچا سکتے  میری تجویز ہے کہ گاؤں کے جتنے بھی لوگ قربانی کرتے ہیں وہ ایک جگہ جمع ہو کر کریں اور پھر سارا گوشت گاؤں کے تمام گھروں میں برابر تقسیم کر دیا جائے  سبحان اللہ  حاجی صاحب خوش ہو کر بولے بہت زبردست تجویز ہے  اب پتا نہیں لوگ اس پر راضی ہوں گے کہ نہیں  مگر ایسا کرنے سے سب لوگوں کو برابر گوشت ملے گا اور خاص طور پر وہ لوگ جو قربانی نہیں کرتے،ان کو فائدہ ہو گا کہ وہ واقعی مستحق بھی ہیں  مولوی صاحب نے کہا  میں جرگے کے دیگر ارکان سے بات کرتا ہوں  حاجی صاحب نے کہا  کچھ دن بعد قربانی کا دن آیا تو وہ سب کے لئے مسرت کا سبب بن گیا  سب لوگ قربانی کرکے سارا گوشت ایک جگہ جمع کرتے رہے،پھر حاجی صاحب کی نگرانی میں سارے گاؤں والوں میں برابر تقسیم ہو گیا  گھر گھر میں مولوی صاحب اور حاجی صاحب کے لئے دعائیں ہو رہی تھیں  اسی شام دو جیپیں گاؤں میں داخل ہوئیں  ان میں سے دس بارہ افراد ہتھیاروں سمیت نیچے اُترے  ان لوگوں کی قیادت لمبی داڑھی والا ایک بڑی عمر کا شخص کر رہا تھا  جسے سب کاکا جی کہہ کر مخاطب کر رہے تھے  آن کی آن میں پورا گاؤں وہاں جمع ہو گیا  حاجی صاحب جرگے کے ارکان کے ساتھ فوراً وہاں پہنچے  کاکا جی کی شخصیت خاصی رعب دار تھی  جب وہ بولے تو ان کی گونج دار آواز دور تک پھیل گئی  گاؤں والو  ہماری تم سے کوئی دشمنی نہیں  ہم کسی کو نقصان نہیں پہنچانا چاہتے،مگر کوئی راستے میں آیا تو وہ اپنے نفع نقصان کا خود ذمے دار ہو گا  ہم بس اپنے ایک مجرم کو لینے آئے ہیں  ہمیں برسوں بعد پتا چلا ہے کہ وہ اس گاؤں میں پناہ لیے ہوئے ہیں  کون ہے وہ  ہر طرف سرگوشیاں ہونے لگیں  اچانک مجمع میں سے مولوی صاحب نکل کر سامنے آئے اور کاکا جی سے مخاطب ہو کر بولے کاکا جی  آخر آپ نے مجھے ڈھونڈ لیا  ٹھیک ہے،میں آپ کے ساتھ چلتا ہوں  مولوی صاحب کے الفاظ گویا بم تھے کہ ایک ہل چل مچ گئی  آوازوں کی بھنبھناہٹ اتنی بڑی کہ حاجی صاحب کو ہاتھ اُٹھا کر سب کو خاموش کرانا پڑا  پھر وہ بولے تو کاکا جی سمیت سب لوگوں نے ان کی بات کو غور سے سنا  آپ لوگ مہمانوں کی طرح نہیں آئے،مگر ہم مہمانوں کی طرح آپ کو خوش آمدید کہتے ہیں  سب سے پہلے ہم آپ کی خاطر تواضع کریں گے اور پھر جاننے کی کوشش کریں گے کہ آپ ہمارے سب سے معزز انسان کو کیوں اور کس جرم میں ساتھ لے جانا چاہتے ہیں  کاکا جی نے کچھ کہنے کی کوشش کی،مگر صاحب نے ان کو کچھ کہنے سے پہلے کسی کو حکم دیا کہ مہمانوں کے لئے مہمان خانہ کھول دیا جائے  باقی باتیں وہیں ہوں گی  آخر مہمان خانے میں بات چیت ہوئی تو پتا چلا کہ زمین کے ایک جھگڑے میں مولوی صاحب ان کو مطلوب تھے  اُس دور میں مولوی صاحب نے غصے اور جوش میں اپنے چچا کے ساتھ مل کر اپنے پڑوسی کی زمین پر قبضے کے لئے جھگڑا کیا اور پڑوسی کو شدید زخمی کر دیا تھا  پھر وہ خود بھی زخمی حالت میں فرار ہو گئے تھے  مولوی صاحب نے حاجی صاحب سے مخاطب ہو کر کہا حاجی صاحب  مجھے جانے دیجیے  گناہوں کا کفارہ اسی دنیا میں ادا کرنا بھی ایک سعادت ہے  میں کوئی بدمزگی نہیں چاہتا  میرے بیوی بچے آپ کے حوالے ہیں  سزا بھگت کر خدا نے چاہا تو میں لوٹ آؤں گا  مولوی صاحب کے ان الفاظ کے بعد حجت ختم ہو گئی  معزز مہمانوں نے حاجی صاحب کی ضیافت سے لطف اُٹھایا  حاجی صاحب ساری رات مہمانوں کے ساتھ رہے  مولوی صاحب نے اپنے گھر والوں کو تسلی دی  صبر کی تاکید کی  فجر کی نماز سب نے ان کی امامت میں ادا کی اور پھر وہ کاکا جی کے ساتھ جانے کے لئے نکلے  پورا گاؤں افسردہ اور ان کو رخصت کرنے کے لئے جمع تھا  ہر کوئی ان کے لئے پریشان تھا،مگر خود مولوی صاحب کے چہرے پر اطمینان تھا  کاکا جی نے مجمع پر ایک نظر ڈالی اور بولے لوگو  ہم جس مقصد کے لئے آئے تھے،وہ پورا ہو گیا  تمہارے مولوی صاحب ہمارے مجرم ہیں  ہم ان کو اپنے جرگے میں لے جا کر اپنی روایات کے مطابق فیصلہ کریں گے،مگر تم لوگوں کی جرأت اور مہمان نوازی نے ہمارے دل جیت لیے اور پھر مولوی صاحب نے جس طرح اس گاؤں کی خدمت کی اور تم لوگوں نے ان کا ساتھ دیا وہ بہت متاثر کن ہے  تو اب سمجھ لو کہ ہم کسی مجرم کو نہیں لے جا رہے،نہ تم سے مولوی صاحب کو چھین رہے ہیں،بلکہ اب کفارے کا عمل شروع ہو گا  کفارہ  کاکا صاحب رُکے تو حاجی صاحب نے کہا  ہاں کفارہ  کاکا جی بولے میں اپنے جرگے کا سربراہ ہوں اور مولوی صاحب کی سزا معاف کرتا ہوں  اس کا تاوان اپنی جیب سے بھروں گا  متاثرہ فریق سے اس کو معافی بھی دلواؤں گا،مگر اس کی شرط کفارہ ہے اور کفارہ یہ ہے کہ انھوں نے جس طرح اس گاؤں کے لوگوں کو نیک بنایا  جنت کے راستے پر ڈالا،اسی طرح یہ اپنے سابقہ گاؤں کے لوگوں کے لئے بھی کریں  میرا وعدہ ہے یہ جلد واپس آئیں گے  تمہارا گاؤں اس دنیا میں جنت کی طرح ہے  یہ اپنے گاؤں کو جنت بنا دیں تو یہی اس کا کفارہ ہے  کاکا جی کے ان الفاظ نے گاؤں والوں کے غم کو خوشی میں تبدیل کر دیا  وہ کاکا جی زندہ باد کے نعرے لگانے لگے اور قافلے کے روانہ ہونے کے بعد بھی دیر تک الوداعی انداز میں ہاتھ لہراتے رہے  
نذیر انبالوی  بلال کے ہاتھ میں ہیلی کاپٹر کا ریموٹ تھا  وہ ریموٹ کو جیسے جیسے حرکت دے رہا تھا،ہیلی کاپٹر اُسی سمت اُڑتا چلا جا رہا تھا  وہ اب ہیلی کاپٹر کو کمرے سے صحن میں لے آیا تھا  ریموٹ پر بلال کی اُنگلیاں خوب چل رہی تھیں  وہ ریموٹ سے ہیلی کاپٹر کو حرکت دے رہا تھا  اُڑتے اُڑتے اس کا تیز رفتار ہیلی کاپٹر درخت سے ٹکرایا تو اس کا ایک پَر ٹوٹ گیا  پَر ٹوٹنے کی دیر تھی کہ ہیلی کاپٹر دھڑام سے زمین پر آ گرا  بلال تیزی سے اپنے ہیلی کاپٹر کی طرف بڑھا  اپنے تباہ شدہ ہیلی کاپٹر کو دیکھ کر بلال رو دیا  کچھ دیر بعد بلال نے گیراج میں رکھے اوزاروں میں سے اپنے مطلوبہ اوزار لیے،شام تک بلال نے ایلفی سے ہیلی کاپٹر کے ٹوٹے پَر کو جوڑ لیا  جاری ہے  بلال نے پَر جوڑنے کے بعد اپنے پیارے ہیلی کاپٹر کو مخاطب کیا اب تم تندرست ہو،اُڑان کے لئے تیار ہو جاؤ  اگلے ہی لمحے ریموٹ بلال کے ہاتھ میں تھا  ہیلی کاپٹر تھوڑی دیر اُڑا،پھر اس کا پَر ٹوٹ گیا تو وہ زمین پر آ گرا  بلال اپنے ہیلی کاپٹر کو دوبارہ یوں زمین پر گرا دیکھ کر اُداس سا ہو گیا تھا  میں مارکیٹ سے تمہارے لئے نئے پَر خریدوں گا،میں تمہیں ٹھیک کروں گا،گھبرانا مت،تم اُڑان بھرو گے،اُڑو گے،خوب اونچا اُڑو گے  بلال ہیلی کاپٹر سے یوں باتیں کر رہا تھا جیسے وہ اس کی ہر بات سمجھ رہا ہو  آپی،بلال کی اُداس شکل دیکھ کر پریشان سی ہو گئی تھیں  میرا خیال ہے،اب یہ ہیلی کاپٹر ٹھیک نہیں ہو گا  یہ ہیلی کاپٹر ضرور ٹھیک ہو گا،آپ میرے ساتھ مارکیٹ چلیے  بلال نے معصوم سی صورت بنا کر کہا  اگلے دن بلال ،آپی کے ہمراہ مارکیٹ میں موجود تھا  ہیلی کاپٹر بلال کے ہاتھ میں تھا  ہر دکان دار نے تقریباً ایک ہی بات کہی کہ یہ ٹھیک نہیں ہو سکتا،اس کے پَر مارکیٹ سے نہیں ملیں گے  اسے اب پھینک ہی دیں  کیوں پھینک دوں،اپنے پیارے سے ہیلی کاپٹر کو،یہ دوبارہ اُڑے گا  بلال کو دکان داروں کی بات اچھی نہ لگی تھی  چند دنوں بعد ماموں عرفان کویت سے آ گئے  آپی نے فون کرکے انھیں بلال کے ہیلی کاپٹر کے بارے میں بتا دیا تھا  ماموں عرفان نے بیگ سے ایک بڑا ہیلی کاپٹر نکال کر میز پر رکھا تو بلال نے نئے ہیلی کاپٹر کو سرسری نظر سے دیکھا  پرانے ہیلی کاپٹر نے اس کے دل میں ایسا گھر کیا تھا کہ دوسرا ہیلی کاپٹر اس کی جگہ نہ لے سکتا تھا  اس نے تھوڑی دیر ہیلی کاپٹر اُڑایا،مگر بلال خوش نہیں تھا  نیا ہیلی کاپٹر پرانے ہیلی کاپٹر کی جگہ نہ لے سکا تھا  ماموں عرفان کے جانے کے بعد بلال نے ایک مرتبہ بھی نیا ہیلی کاپٹر الماری سے نہ نکالا  سالانہ امتحان کی تیاری کے باعث اب اس کے پاس وقت کم تھا  وہ جب بھی الماری میں جھانکتا،پرانے ہیلی کاپٹر کو دیکھ کر بے اختیار کہہ اُٹھتا میں تمہیں بھولا نہیں ہوں،میں تمہارا علاج کروں گا،تم ٹھیک ہو جاؤ گے،پہلے کی طرح اُڑو گے،اونچی اُڑان بھرو گے  وقت تیزی سے گزرتا گیا  ننھا بلال اب انجینئرنگ یونیورسٹی میں مکینکل انجینئرنگ کے آخری سال میں تھا  وہ لوگ کچھ عرصے قبل ہی پرانے گھر سے ایک نئی ہاؤسنگ سوسائٹی کے بڑے سے گھر میں آئے تھے  پرانے گھر سے آنے والا سامان ڈبوں میں بند پڑا تھا  ایک ڈبے میں بلال کے بچپن کے کھلونے تھے،اُن کھلونوں میں ہیلی کاپٹر بھی تھا  ہیلی کاپٹر ایک مرتبہ پھر بلال کے کمرے میں موجود تھا  تعلیم مکمل کرنے کے بعد بلال نے جب اپنے والدین کو بتایا کہ وہ کھلونوں کے علاج کے لئے ہسپتال کھولے گا تو انھوں نے اسے حیرت سے دیکھا تھا  میرے ہسپتال کا نام ہو گا الیکٹرانک کھلونوں کا ہسپتال وہاں بیمار یعنی ٹوٹے ہوئے کھلونوں کا علاج کیا جائے گا،سب سے پہلے اپنے پیارے ہیلی کاپٹر کا علاج کروں گا،یہ دوبارہ اُڑے گا،یہ میرے بچپن کا دوست ہے  بلال یہ کہتے ہوئے یوں لگ رہا تھا جیسے ننھا سا بچہ بن گیا ہو  چاند پلازہ میں کھلونوں کے ہسپتال کا افتتاح ہوا  اس موقعے پر بہت سے بچے موجود تھے  بچے اپنے بیمار کھلونے بھی ساتھ لائے تھے  حمزہ اپنے سفید بھالو کے بیمار ہونے کے باعث پریشان تھا  بلال نے بھالو کا چیک اپ کرنے کے بعد حمزہ کو تسلی دی کہ تمہارا بھالو ٹھیک ہو جائے گا،یہ پہلے کی طرح ناچے گا،گائے گا اور تالیاں بجائے گا  جب بلال نے بھالو کے اندرونی سرکٹ کو درست کیا تو جیسے ہی بٹن دبایا تو بھالو ناچنے گانے اور تالیاں بجانے لگا  حمزہ کے تو خوشی کے مارے پاؤں زمین پر نہ ٹکتے تھے  وہ خوشی میں بھالو کی طرح تالیاں بجانے لگا تھا  حمزہ کو خوش دیکھ کر بلال بھی خوش ہو گیا  وہ تو اس وقت بھی خوش ہوا تھا جب اس کے بچپن کے ساتھی پیارے سے ہیلی کاپٹر نے علاج ہونے کے بعد پہلی اُڑان بھری تھی  کھلونوں کے ہسپتال میں بیمار کھلونوں کی تعداد خاصی بڑھ گئی  بچے روتے ہوئے آتے اور ہنستے مسکراتے واپس جاتے  بلال نے چونکہ ایک مختلف کام شروع کیا تھا،اس لئے بہت سے چینل اس کا انٹرویو کرنے آنے لگے  بلال سے جب کھلونوں کے ہسپتال بنانے کی وجہ پوچھی جاتی تو وہ ایک ہی جواب دیتا بچوں کو کھلونوں سے پیار ہوتا ہے،وہ اپنے کھلونوں سے مانوس ہو جاتے ہیں،جب کوئی کھلونا خراب ہوتا ہے تو بچہ اُداس ہو جاتا ہے  میرا پیارا ہیلی کاپٹر خراب ہوا تو میں بھی اُداس ہوا تھا،بہت رویا تھا،اب میں کسی بچے کو اُداس نہیں ہونے دوں گا،کسی بچے کو کھلونا خراب ہونے پر رونے نہیں دوں گا  
اقراء،دانیہ اور ایلیا میٹرک کے امتحانات کے بعد فارغ تھیں  انہوں نے سوچا کہ فارغ اوقات میں کوئی ایسا کام کرنا چاہئے جس سے لوگوں کو فائدہ پہنچے  یہ تینوں سہیلیاں سمجھدار اور اچھی بچیاں تھیں  اقراء نے بتایا کہ ہمارے گھر کام کرنے والی ماسی کے دو بچے پولیوں کی وجہ سے معذور ہو گئے تھے جو ایک مشکل معذور زندگی گزار رہے ہیں  ماسی کا شوہر ایک معمولی مزدور ہے اس لئے اب ان کے حالات بہتر ہونے کی کوئی اُمید نہیں ہے  اقراء نے بتایا کہ مجھے ان کے حال پر بہت رحم آتا ہے یہ سن کر ایلیا کہنے لگی میں نے ایک دن ایک آنٹی کو پولیو سے بچاؤ کی دوائی کے قطرے پلانے والی ٹیم سے جھگڑا کرتے دیکھا تھا  وہ کہہ رہی تھیں کہ ہم کیوں اپنے بچوں کو یہ دوائی پلائیں،دانیہ کہنے لگی میں نے پڑھا تھا کہ پاکستان میں اب دوبارہ پولیو کی بیماری کے کیسز سامنے آنے لگے ہیں ان تینوں سہیلیوں نے سوچا کیوں نہ ہم اس بیماری کے بچاؤ کے لئے کچھ کام کریں  جاری ہے  انہوں نے اپنے والدین کی اجازت سے اپنے اپنے علاقے میں گھر گھر جا کر ایسی خواتین جو پڑھی لکھی نہیں تھیں اور وہ سمجھتی تھیں کہ پولیو کی بیماری سے بچاؤ کی دوائی کے قطرے بچوں کو نہیں پلانے چاہئیں  ان کو سمجھانا شروع کیا اور انہیں آگاہ کیا کہ یہ آپ کے فائدے کے لئے ہیں  اس دوائی سے آپ کے بچے عمر بھر کی معذوری سے بچ جائیں گے  آپ اس دوائی کو غیر ضروری نہ سمجھیں اور پانچ سال کی عمر تک اپنے بچوں کو ضرور یہ دوائی پلوائیں  آگاہی کی اس مہم میں بہت سی بچیاں اقراء،دانیہ اور ایلیا کے ساتھ شامل ہو گئیں اس طرح انہیں یہ ایک اچھا کام کرنے سے روحانی خوشی اور مسرت ہوئی اور بہت سے لوگوں کو اس سے فائدہ بھی پہنچا  
حفصہ صفدر  ایک چھوٹے سے گاؤں میں ایک کسان رہتا تھا  اس کا ایک ہی بیٹا تھا جو انتہا درجے کا سُست اور کاہل تھا  وہ سارا سارا دن گھر پر پڑا سوتا رہتا اور کسان بے چارہ اکیلا کھیتوں میں کام کرتا  کسان اب بوڑھا ہو رہا تھا  اس نے سوچا کہ اب اس کے بیٹے کو اپنا کاہل پن ختم کر دینا چاہیے،لیکن کیسے  آخر کسان کے ذہن میں ایک ترکیب آئی  اگلے دن کسان نے صبح سویرے بیٹے کو جگایا اور کہا اُٹھو،شہر جا کر کچھ کام تلاش کرو،تاکہ تمہیں محنت سے کمائی رقم کی اہمیت کا اندازہ ہو  یہ کہہ کر کسان اپنی کدال سنبھالتا کھیتوں کی جانب بڑھ گیا  باپ کے نکلتے ہی بیٹا فوراً ماں کی طرف پلٹا اور منہ بسور کر بولا اماں  میں کیسے کماؤں گا  مجھے تو کوئی کام کرنا نہیں آتا  جاری ہے  بیٹے کی بسورتی شکل دیکھ کر ماں بے چین ہوئی اور کمرے میں جا کر کچھ سکے لے آئی یہ سکے رکھ لو  جب تمہارا باپ کمائی کے متعلق پوچھے تو اسے یہ پیسے دکھا دینا  چنانچہ بیٹا شہر کی طرف روانہ ہوا  پورا دن وہ گھومتا پھرتا رہا اور خوب مزے کیے  شام کو گھر لوٹا تو دیکھا کہ باپ برآمدے میں چارپائی پر بیٹھا ہے اور اس کا انتظار کر رہا ہے  اس نے آگے بڑھ کر سکے باپ کی گود میں رکھے اور بولا ابا  آج پورے دن محنت کرکے یہ کمایا ہے میں نے  باپ نے ایک نظر سکوں پر ڈالی اور سکے اُٹھا کر برآمدے میں جلتے چولہے میں پھینک دیے اور اندر چلا گیا  بیٹے نے لاپروائی سے کندھے اُچکائے اور کھانا کھا کر سو گیا  دوسرے دن پھر کسان نے بیٹے کو شہر جانے کو کہا  بیٹا بھی پھر شہر کی جانب چل پڑا  شام کو اس نے ماں کے دیے سکے باپ کو دیے تو کسان نے پھر سے انھیں چولہے میں پھینک دیا  کئی دن تک یہی معمول رہا  یہاں تک کہ جب اس نے ماں سے سکے مانگے تو ماں نے کہا میرے پاس جتنے سکے تھے،سب ختم ہو گئے  اب خود کماؤ اور سکے لا کر باپ کے ہاتھ میں رکھو  بیٹا ماں کے انکار پر مایوس سا ہو گیا اور شہر کی جانب چل پڑا  شہر پہنچنے کے بعد کام کی تلاش میں ایک چائے والے کے پاس گیا  چائے والا بولا میرے پاس جو لڑکا کام کرتا ہے وہ بیمار پڑ گیا ہے  اگر تم اس کا کام سنبھال لو تو میں تمہیں تین سکے دے دوں گا  کسان کا بیٹا فوراً راضی ہو گیا  اس دن گرمی میں کام کرتے ہوئے اس کے ہوش ٹھکانے آ گئے  اس روز اسے احساس ہوا کہ اس کا باپ کتنی محنت سے روزی کماتا ہے  شام کو جب چائے والے نے اسے تین سکے دیے تو وہ بہت خوش ہوا  وہ سیدھا اپنے گھر پہنچا تو باپ کو اپنا منتظر پایا  بیٹے نے جلدی سے جیب سے سکے نکال کر باپ کے ہاتھ پر رکھے اور فخر سے کہا ابا  آج میں نے محنت سے تین سکے کمائے ہیں  کسان نے پھر سے سکے اُٹھا کر چولہے میں پھینک دیے  بیٹا تڑپ اُٹھا اور صدمے سے بولا ابا جان  میں نے پورے دن کی محنت سے یہ سکے کمائے ہیں آپ نے انھیں چولہے میں پھینک دیا  کسان دھیمے سے مسکرایا اور بولا آج واقعی تم نے محنت سے کمائی رقم میرے ہاتھوں میں رکھی ہے  اگر اس سے پہلے بھی تم خود کماتے تو ہر بار سکے پھینکنے پر یونہی تڑپتے جیسے آج تڑپے ہو  مجھے خوشی ہے کہ تم نے رزقِ حلال کمایا ہے  میرے لئے تمہارے محنت سے کمائے یہ تین سکے پچھلے سات دنوں کے سکوں سے زیادہ قیمتی اور اہم ہیں  یہ سن کر بیٹا بہت شرمندہ ہوا اور باپ سے معافی مانگی،پھر عہد بھی کیا کہ آئندہ اپنے ہاتھوں سے رزق کمائے گا،جب کہ کسان اپنی ترکیب کارگر ثابت ہونے پر مسکرا دیا  
ثمین جہاں آرا،کراچی  رامین ایک بہت ہی اچھی اور ذہین بچی تھی  وہ اپنے والدین کی اکلوتی اور لاڈلی بیٹی تھی  اس کے ابو محکمہ جنگلات کے افسر تھے  ایک دن جب رامین کی اسکول سے چھٹی تھی تو اس نے اپنے ابو کے ساتھ جنگل جانے کا فیصلہ کیا  کچھ ہی دیر میں رامین ریسٹ ہاؤس میں موجود تھی  وہ بہت خوش تھی  ابو نے کہا ابھی تھوڑی دیر میں سلیم انکل کے بچے بھی آ جائیں گے تو تم ان کے ساتھ مل کر کھیلنا  رامین خوش ہوئی اور ابو کو اللہ حافظ کہا  وہ کھڑکی سے باہر کا نظارہ کرنے لگی  اسی دوران میں ایک خوبصورت پرندہ کھڑکی پر آ کر بیٹھا  رامین اسے دیکھنے اور پیار کرنے لگی وہ اُڑ کر درخت پر جا بیٹھا  رامین اس کو پکڑنے کے لئے ریسٹ ہاؤس سے باہر آ گئی  جاری ہے  رامین نے جیسے ہی اس کو پکڑنے کے لئے ہاتھ بڑھایا وہ اُڑ کر دوسرے درخت پر جا بیٹھا اور یوں وہ کافی آگے نکل گئی  سامنے پہاڑیاں دیکھ کر اسے ایک عجیب سے خوف کا احساس ہوا  اب اسے ڈر لگ رہا تھا  اسے خوف ناک آوازیں بھی سنائی دے رہی تھیں  وہ پہاڑیوں کے ساتھ ساتھ چلنے لگی  اچانک اسے کوئی چیز جھاڑیوں میں نظر آئی  وہ ایک چھوٹا ہوائی جہاز تھا  جہاز بہت بوسیدہ تھا  وہ چاروں طرف سے گھوم کر اسے دیکھتی ہے  وہ سوچتی ہے یہ کون سا جہاز ہے  جنگی لگ رہا ہے  اس نے موبائل فون پر ابو کو ایک ہی سانس میں ساری بات بتا دی  اس کے ابو نے کہا بیٹا  آپ پریشان نہ ہو،ہم آ رہے ہیں  جلد ہی ابو اور چند افسران وہاں پہنچ گئے،جہاز کا معائنہ کیا اور رامین کو شاباشی دی  اس جہاز کی ان کو کافی عرصے سے تلاش تھی  
ساجد کمبوہ  صدیوں پرانی بات ہے ایک گاؤں کے چوپال میں کھجور،برگد اور بیری کے درخت تھے  بیری اور برگد کے درمیان کھجور کا قد آور درخت تھا اسے اپنے قد آور ہونے پر بڑا غرور تھا  وہ کبھی بیری اور کبھی برگد کے درخت کی طرف دیکھتا اور طنز کرتا  برگد کے درخت تو اتنا پھیلاؤ رکھتا ہے مگر لکڑی کسی کام کی نہیں،نہ تو فرنیچر بناتا ہے اور نہ ہی تیری لکڑی خوشبودار ہے  مجھے دیکھ میری شاخوں سے ٹوکریاں،چٹائیاں اور ٹوپیاں بنتی ہیں  میرا پھل ایک مکمل غذا ہے  اس پر برگد کا درخت کہتا کہ دنیا میں اللہ تعالیٰ نے کوئی چیز بے مقصد نہیں بنائی  سب حکیم میرے دودھ سے اور جڑوں سے دوائیاں بناتے ہیں جن سے بہت سی بیماریوں کا علاج ہوتا ہے  میرا پھل سینکڑوں جانور کھاتے ہیں  جاری ہے  مسافر میرے نیچے آرام کرتے ہیں صبح و شام پرندے میرے اوپر نیچے بیٹھ کر چہچہاتے ہیں مگر کھجور کے درخت کا رعب برقرار رہا  اسے بیری کا چھوٹا قد ناگوار گزرتا  اُسے ڈرپوک اور بزدل قرار دیتا،ہر وقت جھکے رہنے کا طعنہ دیتا  بیری کا درخت کہتا مجھ پر اتنا پھل آتا ہے جس پر میں جھک کر اللہ کا شکر ادا کرتا ہوں  میرے پھولوں سے شہد کی مکھیاں رس چوس کر شہد بناتی ہیں جو غذا بھی ہے اور شفا بھی ہے  کھجور کے پودے نے شکوہ کیا  کبھی انسان نے مجھے پانی دیا ہے کیونکہ مجھ سے لالچ نہیں  بیری کے درخت نے کہا بھائی تمہاری جڑیں مضبوط ہیں پانی کا ذخیرہ کر لیتے ہو ویسے بچے لالچ میں مجھے پانی دیتے ہیں کیونکہ مجھ سے بیر توڑ کر کھاتے ہیں جبکہ تمہارا پھل ان کی پہنچ سے بہت دور ہوتا ہے  ہمیں انسان کی خدمت کے لئے پیدا کیا گیا ہے  ہونہہ یہ نیکی کا کون سا دور ہے تم اور برگد کے درخت ویسے ہی بزدل ہو مجھے دیکھو نہ کسی کو سایہ دیتا ہوں اور نہ ہی لکڑی،برگد کے درخت پر سارا دن پرندے شور کرتے ہیں جس سے میرے آرام میں خلل پڑتا ہے اور تم پر کنکر پتھر پڑتے ہیں تم ہر وقت آنسو بہاتے رہتے ہو اس لئے انہیں میٹھا پھل نہ دو  کھجور کے درخت نے مشورہ دیا  میرا پھل انسان کے لئے ہے مگر مجھے افسوس اس وقت ہوتا ہے جب میری شاخیں توڑتے ہیں اور کچا پھل توڑ کر ضائع کرتے ہیں اگر پھل پک جائے تو انہوں نے ہی کھانا ہے  یوں نوک جھونک میں موسم گرما گزر گیا  کھجور کا ایک اور ننھا پودا چند ماہ کا تھا جو زمین پر سر اُٹھائے کھڑا بھلا لگ رہا تھا  گرمیوں کے بعد سردیوں کا موسم شروع ہوا  اس بار سردی کے ساتھ بہت برف باری ہوئی کئی فٹ برف باری کی وجہ سے سردی میں مزید اضافہ ہوا جس سے کھجور کا ننھا سا پودا کانپنے لگا  اب کھجور کے پودے کو احساس ہوا کہ وہ قد آور ہے اور اپنی مختصر شاخوں سے اس پر سائبان نہیں کر سکتا  اس نے بیری اور برگد کے درخت سے درخواست کی کہ ننھے درخت کے لئے کچھ کریں ورنہ یہ مرجھا جائے گا  اب بیری اور برگد کے درخت سوچ بچار کرنے لگے کہ وہ کیا کریں  کس طرح ننھے پودے کے لئے سائبان بنیں  دوپہر کو بچے سکول سے واپس آئے،آتے ہی سکول بیگز رکھے اور بیری کے درخت پر لگے پکے بیر توڑنے کے لئے کنکر پتھر لانا نہ بھولے  بیری کا درخت صبر کر رہا تھا اس کے ذہن میں ایک ترکیب آئی اس نے بچوں سے کہا میری بائیں شاخ پر میٹھے اور زیادہ بیر ہیں تم سب مجھ پر چڑھ کر توڑ لو  بچے اجازت ملنے پر بہت خوش ہوئے  وہ فوراً درخت پر چڑھ گئے اور بیر درخت سے توڑنے لگے جس سے شاخ ٹوٹ گئی اور سیدھی برگد کے درخت پر جا پڑی جس کے نیچے کھجور کا ننھا پودا تھا  بچے ڈر کر نیچے اُترے اور گھروں کو بھاگ گئے  دیکھا میں نہ کہتا تھا کہ انسان خود غرض ہے دیکھ لو انہوں نے تیرا کیا حال کیا ہے  تمہارا بازو توڑ دیا اور فرار ہو گئے  واہ رے خود غرض تب بیری کا درخت بولا میں نے جان بوجھ کر انہیں ایسا کرنے پر اکسایا تھا لیکن کیوں  کھجور کے درخت نے پوچھا کون خود کو زخمی کرواتا ہے  تب بیری کے درخت نے جواب دیا وہ اس لئے میرے دوست کیونکہ میری ٹوٹی شاخ برگد کے درخت پر ہے جس سے ننھے پودے پر سائبان بن گیا ہے  اب اسے اتنی سردی نہیں لگے گی اور یہ اگلے سال تک بڑا ہو جائے گا اور میرے دوست تم کتنے عظیم ہو  تم نے قربانی دے کر میرے بیٹے کی جان بچا لی  واقعی تمہارا جھکے رہنا خدا کا شکر ادا کرنا ہے  کھجور کے درخت نے کہا یوں سردیوں کا موسم گزر گیا  ایک غریب آدمی نے بیری کی سوکھی شاخ دیکھی اسے کلہاڑی سے الگ کیا اور جلانے کے لئے لے گیا  دیکھا بچو قربانی کے بغیر کچھ نہیں ہوتا جو دوسروں کے کام آئے وہی اچھا انسان ہے  یاد رکھو قربانی کبھی رائیگاں نہیں جاتی  اللہ تعالیٰ ہمیں اچھا انسان بننے کی توفیق دے  آمین  
عکاشہ رمضان بدر،حیدرآباد  اس وقت ہلکی ہلکی بوندا باندی ہو رہی تھی  رات بہت تیز بارش ہوئی تھی اور سرد ہوائیں بھی چل رہی تھیں،جس کی وجہ سے سردی بڑھ گئی تھی  عاصم کو اس کی امی نے قریبی دودھ کی دکان سے دودھ لانے کے لئے بھیجا،تاکہ ناشتے میں چائے تیار کی جا سکے  عاصم نے پیسے لیے اور باہر نکل آیا  ابھی دودھ والے کی دکان دور تھی کہ عاصم کی نظر سردی سے کانپتے اور ٹھٹھرتے ہوئے ایک بلی کے بچے پر پڑی جو سڑک کے کنارے دیوار سے لگا اپنے بال کھڑے کرکے سردی سے بچنے کی کوشش کر رہا تھا،لیکن سردی بہت شدید تھی  بلی کا بچہ بُری طرح کانپ رہا تھا  اسے کانپتے دیکھ کر عاصم کا دل بھر آیا  وہ دودھ لینے کے بجائے گھر کی جانب واپس ہوا  گھر میں داخل ہوا تو باورچی خانے میں موجود عاصم کی امی کی نظر اس پر پڑ گئی اوہو،لگتا ہے آج پھر پیسے گرا آئے ہو  جاری ہے  عاصم نے سر جھکا لیا اور امی سے کہا امی جان  باہر سڑک کنارے بلی کا ایک بچہ سردی سے کانپ رہا ہے  سردی بہت تیز ہے اور اس کی امی نہ جانے کہاں ہیں  کہیں بلی کا بچہ سردی کی وجہ سے مر نہ جائے،اس لئے کوئی گرم کپڑا دے دیں جو اس پر ڈال کر اسے سردی سے بچا لیا جائے  یہ سن کر عاصم کی امی نے اس طرف دیکھا اور بولیں بیٹا  یہ تو آپ نے بہت اچھا سوچا  پھر امی نے پرانے کپڑوں سے ایک چھوٹا سا سویٹر نکال کر دے دیا اور کہا جاؤ،یہ سویٹر بلی کو پہنا دو  عاصم نے سویٹر کو دیکھتے ہوئے کہا امی جان  یہ تو مجھے پہنانا نہیں آئے گا  اس کی امی نے عاصم کا ہاتھ تھامتے ہوئے کہا چلو،میں بھی تمہارے ساتھ تمہاری نیکی میں شامل ہو جاتی ہوں اور سویٹر بلی کے بچے کو میں پہنا دوں گی  عاصم امی کو لے کر اس جگہ پہنچا،جہاں بلی کا بچہ سردی سے کانپ رہا تھا  بلی کے بچے کو عاصم اور امی نے سویٹر پہنا دیا  بلی کا بچہ اپنی چھوٹی چھوٹی،گول گول آنکھوں سے دونوں کو دیکھنے لگا جیسے شکریہ ادا کر رہا ہو اور احسان مند ہو  
انعم توصیف،کراچی  خالہ کی طبیعت خراب تھی  امی ابو ان کی عیادت کے لئے ان کے گھر گئے ہوئے تھے  گھر میں دو بہن بھائی کے علاوہ کوئی بھی نہیں تھا  اُسامہ اور فلک کمرے میں بیٹھے باتیں ہی کر رہے تھے کہ ایک دم گھر کے پچھلے حصے سے کچھ گرنے کی آواز آئی  جس سے وہ دونوں ہی چونک پڑے  بھائی  یہ کیسی آواز تھی  فلک کے چہرے پہ ہوائیاں اُڑنے لگیں  اس وقت کسی کے قدموں کی چاپ سنائی دی،جسے سن کر اُسامہ کا بھی رنگ فق ہو گیا  قدموں کی آواز اب قریب آتی جا رہی تھی  اُسامہ نے ہمت کرکے کمرے کا دروازہ کھولا  اپنے سامنے کھڑے آدمی کو دیکھ کر بے اختیار اُسامہ کی چیخ نکل گئی  فلک کی آواز خوف کی وجہ سے گلے میں ہی گھٹ کر رہ گئی  ارے بند کرو یہ چیخنا  جاری ہے  وہ ایک چور تھا  جو گھر کو خالی سمجھ کر دن کے وقت گھر کے اندر گھس آیا تھا  اچھے بچوں کی طرح چپ چاپ ادھر بیٹھ جاؤ  جب تک میرا کام مکمل نہیں ہو جاتا  یہاں سے ہلنا مت  دھان پان سے اس چور نے ان دونوں پہ رعب ڈالنے کی کوشش کی  وہ ان دونوں کو کمرے سے لاؤنج میں لے آیا تھا  سب سے پہلے اس نے باورچی خانے میں جا کر کھانا کھایا  دونوں بچے حیرت سے باورچی خانے کی کھڑکی جو لاؤنج میں کھلتی تھی،یہ منظر دیکھ رہے تھے  میرے پاس پستول بھی ہے  اگر کوئی ہوشیاری کی تو مجھ سے بُرا کوئی نہیں ہو گا  اُسامہ کو اپنی جگہ سے ہلتا دیکھ کر وہ وہیں سے چلایا  امی ابو کے کمرے کا پوچھا اور دونوں کو لے کر کمرے میں چلا گیا  چلو اب اچھے بچوں کی طرح مجھے الماری کی چابی نکال کر دو  اُسامہ نے کسی روبوٹ کی طرح چلتے ہوئے چابی اس کے حوالے کر دی  چور جلدی جلدی الماری کھول کر سامان کی تلاشی لینے لگا  اس نے وہ دراز بھی کھولی،جس میں زیورات اور پیسے وغیرہ رکھے ہوتے تھے  اُسامہ فوراً بول پڑا مجھے باتھ روم جانا ہے  جاؤ،لیکن کوئی ہوشیاری نہ کرنا تمہاری بہن میرے قبضے میں ہے  جب دیر تک اُسامہ واپس نہ آیا تو چور فلک کو ڈھال بنا کر باہر نکلا  اس کی نظر باورچی خانے پر پڑی جہاں اُسامہ دونوں ہاتھ پیچھے کرکے کچھ چھپانے کی کوشش کر رہا تھا  یہ تم نے ہاتھ کیوں پیچھے کر رکھے ہیں،دکھاؤ مجھے کیا ہے ہاتھ میں  میں نہیں دکھاؤں گا  کیسے نہیں دکھاؤ گے  اس نے پنجے جھکتے ہوئے اس کے ہاتھ آگے کرنا چاہے  اُسامہ نے تیزی سے اپنے ہاتھ میں بھری پسی لال مرچیں اس کی آنکھوں میں ڈال دی  چور بُری طرح چلانے اور اُچھلنے لگا  وہ دونوں سرپٹ لاؤنج کی جانب دوڑے اور گھر سے باہر نکل کر کسی کو مدد کے لئے بلانے کے لئے دروازہ کھولنے ہی والے تھے کہ باہر سے ابو نے دروازہ کھول دیا  گھر میں گھستے ہی چور کے چیخنے کی آواز نے ان دونوں کو ہی چونکا دیا  ابو نے باورچی خانے کا رُخ کیا اور امی نے ان دونوں کی حالت دیکھ کر ان کو بانہوں میں بھر لیا  چور کو کرسی پہ بٹھا کر امی کے دوپٹوں سے باندھا گیا اور پولیس کو اطلاع دی گئی  پولیس اسٹیشن گھر کے قریب ہونے کی وجہ سے پولیس افسر بھی جلد ہی آ گئے  چور کو مارتے ہوئے گھر سے لے گئے  اُسامہ اور فلک کو ڈھیر ساری شاباشی ملی  انسپکٹر صاحب نے چور کی پستول اُسامہ کے حوالے کر دی،کیونکہ وہ کھلونا پستول تھی  
شہر سے دور ایک پہاڑی تھی  یہ جنگلی پھولوں،پھل دار درختوں سے اس طرح ڈھکی تھی کہ ہوائی جہاز میں بیٹھ کے اوپر سے کوئی دیکھتا تو مٹی پتھر کچھ نظر نہیں آتا  سب کچھ ہرا ہرا یا پھولوں کا نیلا،پیلا،نارنجی،سرخ رنگ ہی دکھائی دیتا  پہاڑی کے برابر سے ایک سڑک گزرتی تھی جو شہر تک جاتی تھی  سڑک پکی نہیں تھی  ضرورت بھی کیا تھی اس لئے کہ ادھر لوگوں کا آنا جانا کم ہی تھا  دن میں دو مرتبہ دودھ لے جانے والے گوالے اپنی سائیکلیں کھڑکھڑاتے گزرتے تھے یا پھر اپنے ریوڑ سنبھالتے ہوئے اِکا دُکا چرواہے تھے  ہفتے میں ایک دو مرتبہ گھوڑوں پر سوار سرکاری کارندوں کا گزر ہوتا تھا  کسی کا خط یا تار پہنچانا ہوتا تو ڈاکیا اپنی پرانی سائیکل سنبھالے ادھر نکل آتے  وہ آدھا دن گزار کے پہاڑی کی دوسری طرف بستیوں میں گنتی کے چند خط پہنچاتے اور واپس شہر لوٹ جاتے  جاری ہے  خود بستی کے لوگ کبھی کبھار ہی شہر جاتے تھے  وہ اپنی ضرورت کا سامان وہیں کے ایک دکاندار سے خرید لیتے تھے  دکاندار دکان ہی میں رہتا تھا  اکیلا آدمی تھا،کہیں آتا جاتا نہیں تھا  دس بارہ دن بعد وہ اپنی گھوڑا گاڑی تیار کرتا اور سویرے سویرے شہر چلا جاتا  سامان خرید کر وہ شام ہوتے ہوتے لوٹتا  سورج ڈوبنے تک سب کچھ سنبھال کے فارغ ہو جاتا  اندھیرا ہونے پر وہ دکان کے دروازے بند کر لیتا تھا پھر صبح سے پہلے نہیں کھولتا تھا  چاہے کچھ بھی ہو جائے  کوئی بھی آ جائے مگر کوئی کیوں آنے لگا  بستی کے لوگ مغرب ہوتے ہی گھروں میں بند ہو جاتے تھے  پھر دوسرے دن سورج کے ساتھ ہی نکلتے تھے  اس کی ایک وجہ تھی  سب نے سُن رکھا تھا کہ پہاڑی پر بہت سے خطرناک جانوروں کا بسیرا ہے  ایک تو وہاں چیتے کا جوڑا رہتا ہے  بہت ہی ڈراؤنے دو خاندان ریچھ کے ہیں  ایک بوڑھا شیر کہیں سے آ گیا ہے  سنا ہے اور بھی بھیانک جانور پہاڑی پر بسے ہوئے ہیں  ان خطرناک جانوروں کو بہت کم لوگوں نے دیکھا تھا  اب جو تھے ان میں سے تو کسی نے بھی نہیں دیکھا ہو گا  دیکھنے والے پہلے کبھی وہاں رہتے ہوں گے یا تو وہ مر کھپ گئے تھے یا جا چکے تھے  ہاں خطرناک جانوروں کی آوازیں بہت لوگوں نے سن رکھی تھیں  کسی کسی نے سایوں کی طرح انہیں گزرتے بھی دیکھا تھا  وہ لوگ پریشان رہتے تھے اور خطرناک جانوروں کی آوازوں اور سایوں کے بارے میں اپنے بچوں کو بتایا کرتے تھے  برسوں سے سب اسی طرح تھا  گلیوں محلوں میں دن کے وقت تو خوب چہل پہل رہتی،رات ہوتے ہی سناٹا ہو جاتا تھا،بچے تک آواز نہیں نکالتے تھے  گھروں میں بند اپنے بستروں پر لیٹے بیٹھے لوگ بس نیند کا انتظار کرتے تھے  ایک دن شہر سے شکیل نام کا ایک لڑکا پہاڑی کے دوسری طرف جانے کے لئے روانہ ہوا  وہ دکاندار کا بھتیجا تھا اور چچا کے بلانے پر چھٹیاں گزارنے جا رہا تھا  دکاندار چچا نے اپنے خط میں اسے اچھی طرح سمجھا کر لکھ دیا تھا کہ وہ دن ہی دن میں پہاڑی کے ادھر پہنچ جائے  رات کے وقت آنا ٹھیک نہیں ہے  شکیل شہر سے چلا تو خوب دھوپ نکلی ہوئی تھی  کچھ دور اس نے ایک بڑے میاں کو خاکی وردی پہنے چمڑے کا جھولا لٹکائے سائیکل پر آہستہ آہستہ جاتے دیکھا  اس نے دوڑ لگا کر انہیں جا لیا  وہ چچا کی دکان کا پتہ سمجھنا چاہتا تھا  یہ ڈاک منشی تھے  ہمدرد آدمی تھے  انہوں نے بتایا کہ وہیں جا رہے ہیں اگر شکیل بیٹھنا چاہے تو سائیکل پر ان کے ساتھ بیٹھ سکتا ہے  واہ واہ اس سے اچھی کیا بات ہو گی  وہ خود بھی سائیکل چلانا جانتا تھا  انہوں نے طے کیا کہ دونوں باری باری چلائیں گے ایک کو تھکانا اچھا نہیں  خیر پہاڑی کے برابر سے جاتی اس سڑک پر یہ دونوں چلے جا رہے تھے کہ اتفاق سے ایک جیپ گاڑی پہاڑی ڈھلان پر سے اُترنے لگی  سائیکل اس وقت بڑے میاں چلا رہے تھے،ان کا دھیان اس طرف نہیں تھا،جیپ کو اچانک سامنے پا کر وہ گڑبڑا گئے اور سائیکل کا پچھلا پہیہ گزرتی جیپ سے ٹکرا گیا  دونوں دور جا گرے  شکیل تو سڑک کے کنارے اُگی گھاس پر گرا تھا،معمولی خراشوں کے سوا اسے چوٹ نہ آئی  ڈاکیے بے چارے بے ہوش ہو گئے  سائیکل بھی ٹوٹ پھوٹ گئی  جیپ والوں نے اُتر کر دیکھا  غلطی ان کی نہیں تھی مگر ذمہ دار لوگ تھے  انہوں نے کہا ہم ڈاکیے کو شہر کے ہسپتال لے جاتے ہیں تم بھی آنا چاہو تو آ سکتے ہو  شکیل نے سوچا کہ دکان دور کتنی ہو گی،وہ چلتا رہے تو اچھا ہے  اس نے جیپ پر ڈاکیے کو سوار کرایا،ان کی سائیکل چڑھا دی،تھیلا بھی رکھ دیا  جیپ شہر کی طرف چلی گئی  ان باتوں میں کافی وقت لگ گیا تھا اور سورج جھک آیا تھا  شکیل نے سوچا وہ سڑک چھوڑ کر کسی چھوٹے راستے سے پہاڑی پر چڑھتا ہوا روشنی روشنی میں دکان تک پہنچ سکتا ہے  وہ جنگلی پھولوں پھلوں سے لدے ٹیڑے میڑے درختوں کے درمیان رستہ بناتا پہاڑی پر چڑھنے لگا  طرح طرح کی چڑیاں اور تتلیاں اُڑتی پھرتی تھیں  خرگوش اور گرگٹ تھے اور درختوں کے تنوں پر چلتے شوخ رنگوں والے کیڑے مکوڑے تھے  درختوں پر پھل پک رہے تھے  ان سب خوبصورت چیزوں کو دیکھتا پھلوں کے مزے لیتا شکیل چلتا رہا  وہ اپنے خیال سے ٹھیک چل رہا تھا  سمجھ رہا تھا کہ گھنٹے بھر میں پہاڑی کے اُدھر اُتر جائے گا مگر وہ بھٹک گیا تھا  شام گہری ہو گئی اور پرندے شور کرتے آنے لگے،دیکھتے دیکھتے سورج ڈوب گیا  گھنے جنگل کے اندھیرے نے اسے اور بھٹکا دیا مگر وہ باہمت لڑکا تھا،چلتا رہا  کچھ دیر میں چاند نکل آیا جس کے دھیمے اُجالے میں وہ راستہ ڈھونڈتا رہا  رات آدھی سے زیادہ گزر گئی  شکیل تھک گیا تھا،اسے بھوک بھی لگ رہی تھی مگر چاندنی رات میں پہاڑی کے ہرے بھرے درختوں اور اُڑنے پھرنے والے پرندوں اور جانوروں کی آوازوں سے ایسا کچھ سماں بندھا تھا اور رات کو کھلنے والے پھولوں کی خوشبو نے ایسا جادو چلایا تھا کہ شکیل کو بھوک اور تھکن کا زیادہ خیال نہیں آیا  آخر اُجالا ہوتے ہوتے وہ دوسری طرف جا اُترا  اس کا چچا دکان کھولنے کی تیاری کر رہا تھا  شکیل کو پہچان کر وہ خوش ہوا اور پریشان بھی ہو گیا  بھلا اس طرف سے،اس وقت کوئی یہاں کیسے پہنچ سکتا ہے  رات میں تو پہاڑی پر خطرناک جانوروں کا راج ہوتا ہے  شکیل کے لئے ہر خطرناک جانوروں والی بات نئی تھی  اسے گرگٹ،چڑیاں،جگنو،خرگوش اور دوسرے دلچسپ جانور بے شک ملے تھے اور جنگل کے رسیلے پھل اور رات میں کھلنے والے پھول بھی  پہاڑی پر تو کوئی ایک بھی خطرناک جانور نہیں ہے  چچا سوچ میں پڑ گئے  یہاں ایسے خطرناک جانور ہوں گے ہی نہیں  جس نے بھی پہلے پہل ان جانوروں کی بات پھیلائی تھی اس نے انہیں خود تو دیکھا نہیں ہو گا،بس اپنا وہم اور اپنا خوف دوسروں سے بیان کر دیا ہو گا یا بہت سے بہت اس نے ڈراؤنی آوازیں سنی اور سائے دیکھے ہوں گے،جنہیں وہ سمجھ نہیں پایا ہو گا  درختوں کے ہلتے سائے اسے چیتے،شیر اور ریچھ نظر آئے ہوں گے  رات میں جنگل کی دلچسپ آوازیں اس کے خوف کے ساتھ بدل گئی ہوں گی  چچا نے کہا دیکھو سب نے وہم کی اور ڈر کی سنی سنائی باتوں کو سچ سمجھ لیا اور ڈر گئے مگر تم بھی ہو  تم نے رات کا یہ سفر بے خوفی سے کیا ہے اور ہر طرح کے وہم سے آزاد رہ کر کیا ہے  یہ بات بہت اچھی ہے  
خنسہٰ محمد عقیل شاہ،کراچی  ایک دن میں اسکول سے واپس آ کر اپنے بستے سے چیزیں نکالنے لگی  اچانک ہی مجھے کسی کی آواز سنائی دی  میں نے غور سے سنا تو میں حیران رہ گئی  میز پر پڑا ہوا ماسک مجھے آواز دے رہا تھا  وہ بہت خوش نظر آ رہا تھا  میں نے وجہ معلوم کی تو اس نے جواب دیا آج کل ہم سب ماسک بہت خوش رہنے لگے ہیں،کیونکہ کورونا نامی بیماری سے پہلے ہماری کوئی اہمیت ہی نہیں تھی  کوئی ہمیں خریدتا ہی نہیں تھا  میں نے پوچھا یہ بات ٹھیک ہے کہ اب تمہاری اہمیت بڑھ گئی ہے،لیکن تمہیں خوش نہیں ہونا چاہیے،کیونکہ اس بیماری سے کتنے ہی لوگوں کی جانیں جا چکی ہیں  ماسک ہاں میں جانتا ہوں اور مجھے افسوس بھی ہے،مگر میں خوش بھی اس لئے ہوں کہ اب میں لوگوں کے کام آ سکتا ہوں  جاری ہے  ان کو اس بیماری سے محفوظ رکھنے میں مدد کر سکتا ہوں  لوگوں کی ناک اور منہ میں اس بیماری کے جراثیم کو داخل ہونے سے روک سکتا ہوں  میں نے کہا مجھے تمہاری سوچ سے بہت خوشی ہوئی  تم نے بہت سی بیماریوں کو روکنے میں اہم کردار ادا کیا ہے  ماسک بولا تعریف کا شکریہ  میری دعا ہے کہ جلد سے جلد اس بیماری کا نام و نشان مٹ جائے،لیکن اس کے باوجود میری ضرورت کم نہ ہو گی  میں آلودگی کو بھی انسانوں کے اندر جانے سے روکنے میں مدد دے سکتا ہوں اور میری رائے ہے کہ اس بیماری کے ختم ہونے کے بعد بھی مجھے استعمال کیا جائے  میں جی میں آپ کی تجویز سے اتفاق کرتی ہوں اور میں آپ کی رائے دوسرے لوگوں تک پہنچانے کی کوشش کروں گی  خدا حافظ  ماسک اس عنایت کا شکریہ  خدا حافظ  
ایک جنگل میں بہت سارے جانور رہا کرتے تھے لیکن وہ سب آپس میں لڑتے رہتے  ان جانوروں میں دو گروہ بن گئے تھے  ایک چوپایوں کا اور دوسرا پرندوں کا  ان دونوں گروہوں نے روز روز کے جھگڑوں سے تنگ آ کر فیصلہ کیا کہ ہمیں ایک بادشاہ چن لینا چاہیے جو ہمارے جھگڑوں کا فیصلہ کر سکے  لیکن اس بات پر بھی ایک ہنگامہ کھڑا ہو گیا کہ بادشاہ کا انتخاب کیسے کیا جائے  پرندوں کا اصرار تھا کہ بادشاہ کوئی پرندہ ہونا چاہیے،جبکہ جانوروں کا کہنا تھا کہ بادشاہ جانوروں میں سے ہونا چاہیے  شیر نے بادشاہ ہونے کا دعویٰ کر دیا اور پرندوں کی طرف سے عقاب نے اپنی خدمات پیش کیں لیکن مسئلہ جوں کا توں رہا  چوپائے اپنے ساتھیوں کی حمایت اور تعریف میں لگے ہوئے تھے تو پرندے اپنی اہمیت جتا رہے تھے  جاری ہے  اس بحث کے دوران چمگادڑ کا رویہ بڑا عجیب و غریب تھا  وہ جب دیکھتی کہ پرندے جیت رہے ہیں تو وہ ان کی حمایت کا اعلان کر دیتی اور جب دیکھتی کہ جانوروں کا پلڑا بھاری ہے تو جانوروں میں شامل ہو جاتی اور جانور ہونے کا دعویٰ کرتی  یہ سلسلہ چلتا ہی رہا اور آخر جانور پرندوں پر بازی لے گئے  شیر کو جنگل کا بادشاہ بنا دیا گیا  اب تمام جھگڑوں کا فیصلہ شیر ہی کرتا تھا  شیر کے اچھے رویے کی وجہ سے جانور تو جانور،پرندے بھی مطمئن ہو گئے تھے مگر ان دونوں گروہوں کو چمگادڑ کے دوغلے رویے پر بے حد غصہ آتا تھا  شیر کے جیتنے کے بعد جب چمگادڑ اس کو مبارکباد دینے پہنچی تو سب نے اسے دھکے دے کر باہر نکال دیا کہ تم تو پرندوں میں شامل ہو کیونکہ کسی بھی چوپائے کے پَر نہیں ہوتے  چمگادڑ روتی پیٹتی پرندوں کے پاس پہنچی اور کہا کہ چوپایوں نے مجھے مار بھگایا ہے کیونکہ میں جانور نہیں ہوں لیکن پرندوں نے اس کا مذاق اُڑاتے ہوئے کہا کہ تم چوپایوں میں شامل ہو کیونکہ پرندے تو انڈے دیتے ہیں جبکہ تم اپنے بچوں کو دودھ پلاتی ہو  یہ کہہ کر سب نے اسے وہاں سے مار بھگایا  چمگادڑ نے بہت کہا کہ میں پرندوں میں شامل ہوں مگر کسی پرندے نے اسے اپنے ساتھ شامل نہ کیا  اس کے بعد سے چمگادڑ کی زندگی تنہا گزرنے لگی  وہ اب بھی تنہا ہے اور اپنی بری عادت کی سزا بھگت رہی ہے  جب کبھی وہ خود کو مجرم سمجھنے لگتی ہے تو سزا کے طور پر درخت سے اُلٹی لٹک جاتی ہے اور روتی ہے اور جب سب پرندے سو جاتے ہیں تو رات کو سناٹے میں باہر آ جاتی ہے کہ کہیں کوئی پرندہ دیکھ نہ لے  دوغلے رویے نے اسے منہ چھپانے پر مجبور کر دیا ہے  
قرة العین خرم ہاشمی  گوشی  کیسی ہو  گیارہ سالہ عدیلہ ٹوکری پکڑ کر گھر سے باہر نکلی تو اسی وقت گوشی بھی اپنے گھر سے نکلی  گوشی نے مسکرا کر اس کی طرف دیکھا  عدیلہ بھی اپنی ٹوکری پکڑ کر اس کے ساتھ چلنے لگی  دونوں سہیلیاں باتیں کرتی ہوئی قریبی باغ میں پہنچ گئیں  اس گاؤں کے لوگ گلاب کے مختلف اقسام کے پھول بڑی تعداد میں کاشت کرتے اور پھر قریبی شہروں میں انھیں اچھے داموں میں بیچ دیتے  اس لئے یہ بستی،پھولوں والی بستی کے نام سے مشہور تھی  یہاں رنگ رنگ اور مختلف اقسام کے پھولوں کے باغات تھے  تم دونوں اتنی دیر سے آئی ہو  باغ میں کام کرتی بی بی گل نے ایک نظر ان دونوں پر ڈالی  بی بی گل ان کے پڑوس میں رہتی تھیں  دونوں بچیاں ان کے ساتھ ہی آتی اور جاتی تھیں  جاری ہے  بی بی گل بستی کی بچیوں کو قرآن کی تعلیم بھی دیتی تھیں  وہ میٹرک پاس تھیں،اس لئے بستی کے بچوں کو صبح کے وقت پڑھاتی بھی تھیں  دوپہر میں کام کرنے باغ میں آ جاتیں،کیونکہ یہ ان کا خاندانی پیشہ تھا  وہ سب مل کر کام کرنے لگے  وہ دونوں باتیں کرتے ہوئے پھول توڑ توڑ کر اپنی اپنی ٹوکری میں ڈال رہی تھیں  تمہیں پتا ہے رانی نے کل کیا کیا  گوشی نے اچانک دھیمی آواز میں کہا  نہیں  وہ کل تمہارے کان میں کچھ کہہ رہی تھی ناں  وہ اپنی سوتیلی ماں کے بارے میں بتا رہی تھی  بہت ظالم ہے اس کی سوتیلی ماں  گوشی نے کانوں کو ہاتھ لگایا  اچھا  مگر شکل سے تو بہت اچھی لگتی ہیں  عدیلہ نے حیرت سے سوال کیا  شکل کو رہنے دو  بہت تنگ کیا ہوا ہے رانی کو  اسے کھانے کو بھی نہیں دیتیں  سب کام رانی سے کرواتی ہیں اور  گوشی جلدی جلدی رانی سے سنی ساری باتیں عدیلہ کو بتانے لگی  شام کو جب وہ دونوں وہاں سے واپس آئیں تو عدیلہ نے گھر آ کر اپنی ماں کو گوشی سے سنی ہوئی ساری باتیں بتا دیں  ہائے اللہ  رانی بے چاری پر اتنا ظلم ہو رہا ہے  عدیلہ کی ماں سن کر تڑپ اُٹھی  اگلے دن عدیلہ کی ماں نے یہ بات اپنی پڑوسن کو بتائی  اس نے آگے کسی کو اور اس طرح یہ باتیں بستی میں چاروں طرف پھیل گئیں  جب یہ باتیں گھومتی پھرتی رانی کے گھر پہنچیں تو اس کی سوتیلی ماں نے رانی کے ابا سے کہا میں نے کب اسے بھوکا رکھا  یا مارا ہے  میں بات کرتا ہوں  رانی کے باپ نے پریشانی سے کہا  جب ابا نے رانی سے پوچھا تو رانی پریشان ہو گئی  ابا  میں نے تو ایسے ہی کہہ دیا تھا  میرا مطلب یہ تو نہیں تھا کہ  رانی نے ڈرتے ڈرتے کہا  تم نے جھوٹ کیوں بولا  اس سے ہمارے گھرانے کی پوری بستی میں بے عزتی ہوئی ہے  ابا نے گرجتے ہوئے کہا  ابا  معاف کر دیں  رانی نے روتے ہوئے کہا  آج سے تمہارا بی بی گل کے گھر پڑھنے جانا بند ہے  بس گھر میں رہو اور کام کرو  ابا نے فیصلہ سنایا اور چلے گئے  رانی رونے لگی  کچھ دن پہلے،رانی کی اپنی سوتیلی ماں سے کسی بات پر بحث ہو گئی،جس کا غصہ اس نے جھوٹی کہانی بنا کر نکالا،مگر وہ نہیں جانتی تھی کہ اس کی بنائی ہوئی جھوٹی کہانی،پوری بستی والوں کو معلوم ہو جائے گی  اسے گوشی پر سخت غصہ آ رہا تھا  جس نے راز کو راز نہیں رکھا تھا  کچھ دن تک جب رانی غیر حاضر رہی تو بی بی گل نے عدیلہ اور گوشی کو اس کی خیریت معلوم کرنے اس کے گھر بھیجا  رانی نے گوشی کو دیکھا تو اس پر بہت غصہ ہوئی کہ اس کی وجہ سے آج یہ دن دیکھنا پڑا ہے  گوشی اور عدیلہ واپس آئیں اور بی بی گل کو ساری بات بتائی  ساری بات سن کر وہ سر پکڑ کر رہ گئیں  تم لڑکیاں میری دی گئی تعلیم و تربیت کا ایسے خیال رکھ رہی ہو  ایک طرف رانی جھوٹی کہانیاں بنا کر دوسروں کو سنا رہی ہے اور دوسری طرف تم ہو جو کسی کے راز کو راز نہیں رکھ سکی  بی بی گل  مجھ سے غلطی ہو گئی  گوشی نے روتے ہوئے کہا  بی بی گل نے چپ کھڑی عدیلہ کی طرف دیکھا  اور عدیلہ تم نے بھی راز کو راز رکھنے کے بجائے گھر جا کر شور مچا دیا  تم دونوں کی حماقت کی وجہ سے ساری بستی کا ماحول بوجھل ہو گیا ہے  سب رانی کی ماں کو بُرا کہہ رہے ہیں،جب کہ اس بیچاری کا کوئی قصور بھی نہیں ہے  بی بی گل نے فکر مندی سے کہا  عدیلہ نے شرمندگی سے سر جھکا لیا  اگلے دن بی بی گل ان دونوں کو لے کر رانی کے گھر گئیں  رانی کے ابا اور سوتیلی ماں کو بٹھا کر ساری بات سمجھائی  بستی میں بی بی گل کی بہت عزت تھی  اس لئے سب ان کی بات غور سے سنتے تھے  بچیاں نادان ہیں  ان سے غلطی ہو گئی ہے  معاف کر دیں  بی بی گل نے نرمی سے کہا تو رانی کی سوتیلی ماں نے اُٹھ کر اسے گلے لگا لیا  سب کے چہرے خوشی سے کھل اُٹھے  
جاوید اقبال صدیقی  امی  دیکھیے تو کتنا خوب صورت ہے،بالکل سفید ہے اسے ہم رکھ لیتے ہیں  میں نے کہا عبداللہ  تم اسے لے کر کیوں آئے ہو  اسے ہم رکھیں گے کہاں  امی  اسے پیاس لگ رہی ہے  اسے تھوڑا سا پانی پلا دیں  یہ کہتا ہوا عبداللہ اندر گیا اور ایک پرانے برتن میں پانی لا کر اس کے آگے رکھ دیا  اس نے پانی ایسے پینا شروع کر دیا جیسے کئی دنوں کا پیاسا ہو  جب وہ پانی پی چکا تو عبداللہ نے ڈبل روٹی لا کر اسے دے دی جو اس نے جلدی جلدی کھا لی  وہ مسلسل عبداللہ کو دیکھے جا رہا تھا اور ساتھ ہی پتلی سی لمبی دُم ہلا رہا تھا  واقعی وہ اچھی نسل کا سفید رنگ کا پِلا تھا  ہمارے پاس اسے رکھنے کے لئے مناسب جگہ نہیں تھی،مگر عبداللہ کی ضد کو دیکھتے ہوئے میں نے اسے گیٹ کے باہر بنے چبوترے پر رہنے کے لئے جگہ بنا دی،جہاں عبداللہ اسے وقت پر کھانا اور پانی دے دیتا اور وہ وہاں بیٹھا رہتا  جاری ہے  اس طرح چند مہینوں میں وہ بڑا ہو گیا اور پِلے سے ایک خوبصورت موٹا تازہ کتا بن گیا  عبداللہ نے اس کا نام جیکی رکھا تھا  جیکی خاموشی سے چبوترے پر بیٹھا رہتا  گلی میں کسی بھی پیدل یا سوار گزرنے والے کو اس نے کبھی کچھ نہیں کہا  ہاں رات میں کبھی کبھار وہ کسی آوارہ کتے یا جانور کو دیکھ لیتا تو بھوکنا شروع کر دیتا  عام طور پر وہ گھر سے باہر دروازے کے پاس لگے پودوں کے نیچے آرام کرتا رہتا  اگر عبداللہ کسی کام سے جاتا تو وہ اس کے ساتھ ساتھ گلی کے کونے تک جاتا اور پھر واپس آ کر بیٹھ جاتا  میرے بیٹے عبداللہ نے ایک بیٹر بھی پال رکھا تھا،جس کے پَر کٹے ہوئے تھے اور جو عام طور پر پنجرے میں بند رہتا تھا  ایک دن شام کے وقت وہ کہیں باہر نکل گیا  جیکی نے اسے روکا واپس گھر میں لانے کی کوشش کی  اسی دوران سورج غروب ہو گیا  کتوں کے ایک ساتھ بھوکنے کی آواز آنے لگیں  دروازہ کھول کر باہر دیکھا تو تین چار کتے جیکی پر حملہ کر رہے تھے  جیکی کا انداز ایسا تھا جیسے کسی چیز کی حفاظت کر رہا ہو  عبداللہ نے کتوں کو بھگایا اور جیکی کے زخموں پر مرہم لگانے لگا تو دیکھا کہ اس نے بیٹر کو اپنے نیچے چھپا رکھا ہے  اگلی صبح جانوروں کے ڈاکٹر سے دوا لی اور انجیکشن لگوایا  اس طرح تقریباً ایک ہفتہ علاج کے بعد وہ چلنے پھرنے کے قابل ہوا  بیٹر زندہ سلامت تھا  اس طرح اس نے اپنی جان پر کھیل کر بیٹر کی جان بچائی تھی  گرمی کا موسم تھا  ہمارے پڑوسی کے گھر سے پانی بہہ کر گلی میں آ گیا  جیکی نے جب پانی دیکھا تو جا کر اس میں بیٹھ گیا  بعد میں جب پانی سوکھ گیا تو اس نے گیلی جگہ کھود کر ایک گڑھا بنایا اور اس میں بیٹھ گیا  تھوڑی دیر بعد جب پڑوسن نے دروازہ کھولا تو دیکھا جیکی مزے سے گڑھے میں سو رہا ہے  انھوں نے ایک پتھر اُٹھایا اور سوتے ہوئے جیکی کو دے مارا  اچانک پتھر لگنے سے وہ بے چارہ درد کے مارے چیخنے چلانے لگا  میں گھبرا کر باہر نکلی  خدایا جیکی کو کیا ہو گیا ہے  جیکی بھاگ کر میرے پاس آ گیا  مجھے دیکھتے ہی پڑوسن کہنے لگیں اگر کتا رکھنا ہے تو گھر کے اندر رکھو،اس نے ہماری جگہ خراب کر دی ہے  کچھ عرصے بعد میں عمرہ کی ادائیگی کے لئے سعودی عرب روانہ ہو گئی  پاکستان واپس آنے پر اپنے دروازے کے سامنے جب میں گاڑی سے اُتری تو پڑوسن نے نہ صرف میرے گلے میں پھولوں کا خوب صورت ہار ڈالا اور آگے بڑھ کر میرے ہاتھوں کے بوسے لینے لگیں  ان کی آنکھوں میں تیرتے آنسو دیکھ کر میں حیرت میں پڑ گئی  دوسرے دن پڑوسن نے بتایا کہ میرا بیٹا گلی میں کھیل رہا تھا کہ قریبی کوڑے کے ڈھیر سے ایک سانپ رینگتا ہوا اس کے قریب آ گیا  سانپ کے ڈسنے سے پہلے ہی جیکی نے پکڑ کر اسے بھنبھوڑ دیا  میں جلدی سے آئی تو جیکی سانپ کو مار چکا تھا  جیکی نے میرے بیٹے کی جان بچائی  میں اپنے سابقہ رویے پر تم سے معافی چاہتی ہوں اور وعدہ کرتی ہوں کہ بے زبان جانوروں کو کبھی تنگ نہیں کروں گی  
عمار حسین  اللہ نے ڈاکٹر حیدر کو کئی صلاحیتوں سے نوازا ہے جن کی مدد سے وہ مرض کی جڑ تک پہنچ جاتے ہیں  قدرت نے شاید انھیں خاص دستِ شفا عنایت کر رکھا ہے  اقبال میرے بچپن کا دوست ہے  کچھ عرصے سے اسے بدہضمی کی شکایت تھی  وہ بہت خوش خوراک تھا،لیکن اب کچھ کھاتا تو ہضم نہ ہوتا  معدے کے امراض کے ماہرین سے علاج کے باوجود افاقہ نہ ہو سکا  ایک دن میں اقبال کو لے کر ڈاکٹر حیدر کے پاس جا پہنچا اور تفصیل سے اقبال کے مسئلے سے آگاہ کیا  ڈاکٹر صاحب خود اقبال سے بھی اس کا حال غور سے سنتے رہے اور کئی سوالات کرکے مسئلہ کے تمام پہلوؤں کے بارے میں تفصیلات نوٹ کرتے رہے  پھر ڈاکٹر صاحب نے کہا بیٹا  بالکل فکر نہ کرو،انشاء اللہ کل ہی سے سب کچھ بالکل معمول کے مطابق کھانے لگو گے  جاری ہے  تمہارے لئے بہترین دوا تیار ہے  یہ دوا میری ساری عمر کے تجربے کا نچوڑ ہے  تم اس کے چند قطرے ابھی میرے سامنے پانی میں ملا کر پی لو  اقبال نے فوراً ان سے دوا لے کر پانی میں اس کے چند قطرے ملائے اور پانی پی لیا  تھوڑی دیر بعد بات کرنے کے بعد ڈاکٹر حیدر بولے لو جی اب تمہارا معدہ تمام نقائص سے پاک ہو چکا ہے  اب تم مجھے بتاؤ کیسا محسوس کر رہے ہو  ڈاکٹر صاحب  آپ کی دوا واقعی جادو اثر ہے  میں خود کو ہلکا پھلکا محسوس کر رہا ہوں  اقبال نے جواب دیا  ڈاکٹر حیدر نے اس کی آنکھوں میں دیکھتے ہوئے کہا اقبال بیٹا  گھر جاؤ اور جو دل چاہے پیٹ بھر کر کھاؤ،صرف بازاری کھانوں سے پرہیز کرنا  کھانے کا ایک اُصول یہ ہے کہ کھانا کم اور خوب چبا کر کھایا جائے  یاد رکھو تمہیں جینے کے لئے کھانا ہے،کھانے کے لئے نہیں جینا  میں دعوے سے کہتا ہوں کہ اگر تمہیں بدہضمی ہوئی تو میں پریکٹس چھوڑ دوں گا  پھر ہم دونوں اپنے اپنے گھروں کو چلے گئے  میں رات گئے تک اقبال کے فون کا منتظر رہا کہ کہیں اس کے معدے میں کوئی گڑبڑ تو نہیں ہوئی،مگر اس کا فون نہیں آیا  اگلے روز اقبال کی والدہ نے خوش خبری سنائی کہ اقبال بالکل ٹھیک،بہت خوش ہے اور رب رغبت سے کھا رہا ہے  یہ سُن کر میں بہت خوش ہوا  دو دن بعد میں یہ سوچ کر ڈاکٹر حیدر کے پاس چلا گیا کہ ان سے اس حیرت انگیز دوا کے متعلق پوچھوں جو ان کی ساری عمر کے تجربے کا نچوڑ تھی  میں نے ڈاکٹر صاحب کے پاس جا کر انھیں اقبال کا سارا احوال سنایا اور ان سے دوا کی قیمت دریافت کی،تاکہ اسے خرید سکوں  ڈاکٹر صاحب اپنی نشست سے اُٹھے اور مسکراتے ہوئے میرے کندھے پر ہاتھ رکھا اور کہنے لگے وہ تو محض سادہ پانی تھا  وہ میرے حیرت میں ڈوبے چہرے کو نظر انداز کرتے ہوئے مزید بولے آپ کے دوست کو درحقیقت کوئی مرض تھا ہی نہیں  زیادہ اور بازاری کھانے کے ساتھ ساتھ اسے وہم بھی ہو گیا تھا کہ وہ جیسے ہی کچھ کھائے گا،اس کا پیٹ خراب ہو جائے گا  میں نے تو بس اس کا نفسیاتی علاج کرکے وہم کی بیماری سے اسے نکالا ہے  اسے اسی علاج کی ضرورت تھی  اب اگر وہ میری ہدایت پر عمل کرتا رہا تو اسے انشاء اللہ کبھی یہ تکلیف نہیں ہو گی  اور واقعی اقبال کو اس علاج اور ہدایت کے بعد اس مسئلے کا سامنا نہیں ہوا  
آمنہ ماہم  پیارے بچو  رحمتوں اور برکتوں کا مہینہ ماہ رمضان خوشیاں اور رحمتیں بکھیرتا شروع ہو چکا ہے  یقینا آپ بھی روزے رکھ رہے ہوں گے  رمضان المبارک اللہ پاک سے اپنا روحانی تعلق مضبوط کرنے کا بہترین ذریعہ ہے،اس مہینے مسلمان اللہ پاک کی رضا حاصل کرنے والے کاموں میں بڑھ چڑھ کر حصہ لیتے ہیں  یہ مبارک مہینہ جب شروع ہوتا ہے تو رحمت کے دروازے کھل جاتے ہیں،شیاطین کو جکڑ لیا جاتا ہے،رزق میں برکت ہوتی ہے  گھروں میں افطار کے وقت کچھ زیادہ ہی رونق دیکھنے میں آتی ہے  غرض ایک روحانی فضا چہار سو پھیلی ہوتی ہے  نماز کی پابندی،قرآن کی تلاوت،مساجد میں رونقیں دوبالا ہو جاتی ہیں،اس مبارک مہینے میں اللہ کی رحمتیں ٹھاٹھیں مارتی ہیں اور ندا ہوتی ہے کہ ان رحمتوں اور برکتوں کو حاصل کرو  جاری ہے  یہ صبر و برداشت،عبادت اور ریاضت کا مہینہ ہے،جس نے اس ماہ مبارک کا احترام کر لیا،سمجھو کہ اُس نے اللہ کی خوشنودی حاصل کر لی  روزہ رکھنے کے بعد اس کی حفاظت کرنا بھی بہت ضروری ہے  اپنے ہاتھ کو،زبان کو،آنکھوں کو کنٹرول کرنا چاہیے  آپ کی وجہ سے کسی کی دل آزاری نہ ہو  آپ کو معلوم ہو گا کہ اس ماہ مبارک میں ایک نیکی کرنے سے ستر نیکیوں کا ثواب ملتا ہے  ساتھیو  کوشش کریں کہ دوسروں کے کام آئیں،ضرورت مندوں کی ضروریات پوری کریں  غربا اور مساکین کا روزہ افطار کروائیں  سحری کیلئے کھانے پینے کی اشیاء مہیا کریں اور اس بات کا خاص خیال رکھیں کہ جو آپ خود کھاتے ہیں،جو اپنے لئے پسند کرتے ہیں وہی چیزیں ان کو دیں  روزے کا اجر اللہ تعالیٰ دیتا ہے  کوشش کریں کہ اس مبارک مہینے میں زیادہ سے زیادہ نیکیاں کمائیں  پیارے بچو  ہم سب رمضان میں روزے رکھتے ہیں اور اچھے اچھے کام کرتے ہیں  پھر اللہ پاک ہمیں عید الفطر کا تحفہ دیتے ہیں جس میں سب خوشیاں مناتے ہیں  لیکن یاد رکھنا عبادت اور نیک کام صرف رمضان میں ہی نہیں کرنے بلکہ اس کے بعد بھی کرتے رہنا ہیں  
آج سب سہیلیاں علیزہ کی طرف جمع تھیں،روزہ کھُلنے میں بس کچھ ہی دیر تھی علیزہ کے کچن سے کھانے کی خوشبوئیں آ رہی تھیں اور وہ بے چینی سے روزہ کھُلنے کی منتظر تھیں  سب کو معلوم تھا کہ علیزہ کی ماما بہت اچھی ڈشز بناتی تھیں،اصل میں وہ چاروں سہیلیاں کلاس فیلوز تھیں اور رمضان چونکہ گرمی کی چھٹیوں میں آیا تھا اس لئے انہوں نے فیصلہ کیا کہ ہر روز کسی ایک کے گھر افطار پارٹی ہوا کرے گی یوں چھٹیوں کا مزہ دوبالا ہو جائے گا اور آج اسی پروگرام کے تحت علیزہ کے گھر افطار پر سب جمع تھیں  مزہ واقعی بہت آیا کیونکہ سب چیزیں ان کی پسند کی تھیں  چاکلیٹ کیک،پیزا،برگر،آئس کریم،فروٹ چاٹ،کھجوریں سب نے ڈٹ کر کھایا اور خوب انجوائے کیا  دوسرے روز شبنم اور زارا کے گھر افطار کا اہتمام تھا ہر جگہ بہت پُرتکلف افطار اور کھانا تھا،دہی بڑے،چاٹ،سموسے،پکوڑے،روسٹ،کباب وغیرہ لیکن جس دن زرمین کے گھر کی باری تھیں  جاری ہے  انہیں بہت بوریت ہوئی ان کا بس نہیں چل رہا تھا کہ وہاں سے اُٹھ آئیں اور اپنے گھر آ کر افطار کر لیں  بس چاٹ کھجوریں اور شربت  انہوں نے بمشکل روزہ افطار کیا اور جب کھانا آیا تو ان کی بوریت مزید بڑھ گئی صرف دال اور چاول  جیسے تیسے سب نے کھانا زہر مار کیا اور زرمین اور اس کی ماما سے اجازت لے کر وہاں سے نکلیں اور سب علیزہ کے گھر جمع ہو گئیں کیونکہ وہیں سے ان کے ماما پاپا نے انہیں لینے آنا تھا،یہاں آتے ہی انہوں نے زور شور سے زرمین کے گھر کی بوریت کا ذکر شروع کر دیا  توبہ توبہ زرمین کو ذرا شرم نہیں آئی،اس نے کیسی پارٹی کی،علیزہ نے کہا شربت کھجور سے افطار اور کھانے میں دال چاول  یہ بھی کوئی کھلانے کی چیز ہے  شبنم نے کہا نہ آئس کریم نہ پیزا  ذرا مزہ نہیں آیا زارا بولی میں ہوتی تو اپنی دوستوں کے سامنے مر ہی جاتی،اگر ایسی پارٹی میرے گھر پر ہوتی یاسمین نے کہا  صرف شربت،کھجوریں اور چاٹ  علیزہ کی ماما جو دیر سے ان کی باتیں خاموشی سے سُن رہی تھیں غصہ سے بولیں شرم تم سب کو آنی چاہیے،تم نے رمضان کے مقدس مہینے کو صرف کھانے پینے سے انجوائے کرنے کا مہینہ سمجھ رکھا ہے سب لڑکیاں زور شور سے بولتے بولتے یکدم خاموش ہو گئیں،کیونکہ آنٹی واقعی غصے میں تھیں  میری بات سنو،انہوں نے کہا روزہ افطار کروانے کا ثواب اتنا زیادہ ہے کہ اس کو بھی ثواب ملے گا جو ایک کھجور سے کسی کا روزہ افطار کروائے،افطاری کروانے کا مقصد نمود و نمائش،اور شو بازی یا دکھاوا نہیں ہونا چاہیے ورنہ اجر و ثواب ضائع ہو جاتا ہے  تم لوگوں کی باتوں سے تو یہ نتیجہ نکلتا ہے کہ اس کو افطاری کروانی ہی نہیں چاہیے جس کے مالی حالات زیادہ اچھے نہ ہوں،بلکہ افطاری کا ثواب صرف ان کو ہی لینا چاہیے جو روسٹ،کباب،پیزا،برگر وغیرہ افورڈ کر سکتے ہوں  تم لوگوں کی سوچ پر حیرت اور شرمندگی ہو رہی ہے،زرمین کے والدین کے مالی حالات اتنے اچھے نہیں ہیں لیکن پھر بھی انہوں نے اپنی گنجائش کے مطابق افطار پارٹی کا انتظام کیا اور تم لوگ باتیں بنا کر گناہ کما رہی ہو جبکہ ان کو روزہ کھلوانے کا ثواب مل گیا ہو گایہ سب باتیں سن کر سب لڑکیاں بہت شرمندہ ہوئیں اور انہیں اپنی غلطی کا احساس ہو گیا انہوں نے معذرت کی اور آئندہ اپنی سوچ کو بدلنے کا وعدہ بھی کیا  
زویا فہد،کراچی  شایان جس بستی میں رہتا تھا،وہاں کی روایت تھی کہ جب کوئی شخص کوئی کارنامہ انجام دیتا تھا تو اسے ایک شان دار تقریب میں تمغہ دیا جاتا تھا  ایک روز شایان اور اس کا چھوٹا بھائی کاشان ایک دن پکنک منانے ایک باغ میں گئے  زیادہ دیر نہ ہوئی تھی کہ یکایک زمین ہچکولے کھانے لگی  ایک بھیانک،بدصورت،قد آور دیو،ان کی طرف چلتا دکھائی دیا  خوف سے کاشان کانپنے لگا  دیو،کاشان کی طرف بڑھ رہا تھا جب کہ شایان پر دھیان نہیں دے رہا تھا  شایان نے کاشان کو بھاگ جانے کا کہا اور خود شور مچا کر ایک نوکیلا بانس ہاتھ میں لے کر دیو کو اپنی طرف متوجہ کرنے لگا  کاشان گھبرا کر بھاگا  دیو اپنے بھاری بھرکم ہاتھ اِدھر اُدھر مار کر شایان کو ڈھونڈتا رہا اور شایان اِدھر اُدھر لپکتا دیو سے بچتا رہا  جاری ہے  یکایک وہ ایک پتھر سے اُلجھ کر گر پڑا اور اسی وقت شایان پر دیو کا ہاتھ پڑ گیا  ایک چیخ کے ساتھ شایان کو پتا چلا کہ اس کی ٹانگ کی ہڈی ٹوٹ گئی ہے  دیو نے اسے پکڑا اور اسے دونوں ہاتھ سے مروڑنے لگا  یکایک شایان نے ہاتھ میں تھاما نوک دار بانس اس کی آنکھ میں مارا  دیو نے ایک ہاتھ سے اپنی آنکھ کو ڈھانپ کر اس میں سے رستے خون کو روکنے لگا  شایان نے دوسرا وار کیا اور اس کو اندھا کر دیا  یکایک دیو کو چکر آ گیا  وہ ایک پتھر سے ٹکرا کر گر پڑا اور اس کا سر پھٹ گیا  دیو بے ہوش ہو چکا تھا  اسی وقت ابا جان،کاشان اور بستی کے لوگوں کو اس نے اپنی طرف دوڑتے دیکھا  جب شایان کی آنکھ کھلی تو وہ بستی کے کچے ہسپتال میں لیٹا ہوا تھا  وہاں بستی کا سردار،اس کا خاندان،اس کے دوست،اور نہ جانے کون کون وہاں پھول اور تحائف تھامے کھڑے تھے  جیسے ہی وہ اُٹھا،سب نے اس کی تعریفوں کے پُل باندھ دیے  پھر سردار اُٹھا،اسے تعریفی الفاظ کہے بیٹا  تم نے آج ایک بہت انمول کارنامہ سر انجام دیا ہے  تم نے اپنے بھائی کی خاطر اپنی جان کی پروا نہ کی  تم نے ایثار و بہادری کی وہ روشن مثال قائم کی ہے،جو برسوں یاد رکھی جائے گی  یہ کہہ کر وہ اس کے پاس جھکے اور جب وہ اُٹھے تو سب تالیاں بجا کر نعرے لگانے لگے شایان زندہ باد  شایان نے اپنے سینے پر نظر ڈالی تو اس کی آنکھوں میں خوشی کے آنسو آ گئے  اس پر تمغہ ایثار سنہرے رنگ میں کندہ تھے اور اس کے سائیڈ ٹیبل پر ایک سرٹیفکیٹ اور انعامی رقم کا لفافہ رکھا تھا  اس کی دلی تمنا آج پوری ہو گئی تھی  
کسی جنگل میں ایک ننھی چیونٹی اپنی بوڑھی ماں کے ساتھ رہتی تھی  ننھی چیونٹی کی ماں جب تک صحت مند تھی اپنے اور ننھی چیونٹی کے لئے مزیدار دانے لاتی،جب اس کی ماں بیمار اور بوڑھی ہوئی تو دانہ لانے کی ذمہ داری ننھی چیونٹی پر آن پڑی  اس کی ماں نے اسے سمجھایا تھا کہ برسات سے پہلے پہلے بہت سا دانہ جمع کرنا ضروری ہے تاکہ سردیوں میں آرام رہے اور خوراک آسانی سے ملتی رہے  ننھی نے پہلے دن محنت کی اور بہت دور سے چند دانے گھر تک لے جا سکی  پھر مزید دانے لانے سے انکار کر دیا  اس کی ماں نے فکر مند لہجے میں کہا ننھی  صرف ان چند دانوں سے تو کچھ نہ ہو گا  آخر ہم سردیوں میں اپنا پیٹ کیسے بھریں گے  اس وقت خوراک بالکل غائب ہو گی  ننھی چیونٹی نے کہا یہ بہت مشکل کام ہے  جاری ہے  میں تو صرف چند دانے لا سکتی ہوں  اس سے زیادہ نہیں  یہ کہہ کر ننھی سو گئی  اگلے دن وہ پھر دانوں کی تلاش میں نکل پڑی  اس نے سوچا کہ میں اب بڑے بڑے دانے اپنے گھر لے جاؤں گی،اس طرح میں زیادہ خوراک گھر میں جمع کر سکوں گی  اسے ایک درخت کے قریب بہت سی چیونٹیاں جاتی نظر آئیں  جب وہ درخت کے قریب پہنچی تو وہاں روٹی کے بے شمار ٹکڑے پڑے تھے  اس نے دیکھا کہ جو چیونٹیاں چھوٹی ہیں وہ بڑی تیزی سے چھوٹے دانے منہ میں اُٹھائے لیے جا رہی ہیں  جبکہ بڑے چیونٹے بڑے بڑے دانے منہ میں دبائے جا رہے تھے  اس نے ایک بڑا سا دانہ منہ میں پکڑا اور چل پڑی،لیکن ابھی چند قدم چلی تھی کہ تھک گئی  اس دوران ایک بوڑھے چیونٹے کی نظر ننھی چیونٹی پر پڑی  اس نے پوچھا بھئی ننھی کیا بات ہے  ننھی نے سارا واقعہ سنایا  انکل چیونٹے ہنس پڑے  وہ ننھی چیونٹی کو ایک درخت کے قریب لے گئے،جہاں ٹھنڈی چھاؤں تھی  انکل نے چھوٹی چیونٹیوں کی طرف اشارہ کیا تم بھی ان کی طرح پھرتی سے کام کرو اور چھوٹے دانے گھر لے جاؤ  بڑے دانے تم نہیں لے جا سکتیں  اچھا دیکھو ننھی  تم چھوٹے دانے میرے گھر پہنچاؤ اور میں بڑے بڑے دانے تمہارے گھر لے چلتا ہوں،لیکن ایک شرط ہے  انکل  مجھے ہر شرط منظور ہے  ننھی خوش ہو کر بولی  تم ہر روز تین گھنٹے کام کرو گی  انکل نے شرط بتائی تو ننھی نے فوراً کہا کہ اسے یہ شرط منظور ہے  دن گزرتے رہے چیونٹی پابندی سے روزانہ چھوٹے چھوٹے دانے انکل کے گھر جمع کرتی اور انکل بڑے بڑے دانے ننھی کے گھر لے جاتے  ننھی کی ماں انکل سے بہت خوش تھی کہ خوراک جمع کرنے میں مدد کر رہے ہیں  جب ننھی ذرا آرام کرتی تو انکل فوراً اسے اُٹھنے اور پابندی کرنے کی تاکید کرتے  ایک دن انکل نے ننھی سے کہا  ننھی  بس اب دانے جمع کرنا بند کر دو  انکل  میں کچھ دانے اور جمع کرنا چاہتی ہوں  ننھی نے جواب دیا  اصل میں ننھی چاہتی تھی کہ انکل بڑے بڑے دانے اس کے گھر جمع کرتے رہیں  بس ننھی  خوراک بہت زیادہ جمع ہو گئی ہے  اتنی کافی ہے  انکل نے ننھی کو سمجھایا تو اس نے بات مان لی  پھر ننھی اور انکل اپنے اپنے گھروں کو روانہ ہو گئے  دن گزرتے رہے  ننھی کے ہاں بہت سی خوراک جمع تھی  خوراک کے بڑے بڑے دانے دیکھ کر ننھی انکل کی شکر گزار تھی  ایک دن جب سردیاں زوروں پر تھیں  سب جانور اپنے اپنے گھروں میں دبکے آرام کر رہے تھے کہ اچانک ننھی کے گھر کے دروازے پر دستک ہوئی  ننھی نے دروازہ کھولا تو خوشی سے اس کی چیخ نکل گئی  مہربان انکل سامنے کھڑے تھے  ننھی نے جلدی سے انہیں اندر بلا لیا اور ان کی خوب خاطر کی  اس کی ماں بھی انکل کی بہت شکر گزار تھیں  انکل  آپ کی بہت مہربانی  ننھی نے انکل سے کہا  کیوں ننھی  کس بات کی مہربانی  انکل حیرت سے بولے  انکل آپ نے یہ اتنی ساری خوراک جو ہمیں دی  ننھی نے خوراک کے بڑے بڑے ڈھیر کی طرف اشارہ کیا  اچھا  انکل نے قہقہہ لگا کر کہا لیکن تم نے وہ خوراک تو دیکھی ہی نہیں،جو میں نے گودام میں جمع کی ہے،جو تم لائی تھیں  انکل  وہ تو چھوٹے چھوٹے دانے تھے  ان کے مقابلے میں ان بڑے دانوں کا کیا مقام  خود دیکھو گی تو پتا چلے گا کہ کس کی خوراک زیادہ ہے  وہ جو تم نے جمع کی تھی یا یہ بڑے دانے جو میں نے تمہارے گھر میں جمع کیے ہیں  انکل نے ماں سے اجازت لی کہ وہ ننھی کو اپنے گھر لے جا رہے ہیں تاکہ اسے خوراک دکھا سکیں  ننھی کی ماں نے اجازت دے دی اور انکل ننھی کو لے کر اپنے گھر روانہ ہو گئے  ارے انکل  ننھی کے منہ سے حیرت کے مارے چیخ نکل گئی  کیوں ننھی  دیکھا تم نے کتنی خوراک جمع کی ہے  اب بتاؤ وہ خوراک زیادہ تھی یا یہ چھوٹے چھوٹے دانے  انکل نے مسکراتے ہوئے پوچھا  انکل  میں ماننے کو تیار نہیں ہوں  میں اتنی ساری خوراک جمع نہیں کر سکتی  اس نے زور زور سے نفی میں سر ہلایا  دیکھو ننھی  انکل نے اسے سمجھاتے ہوئے کہا یہ سب خوراک تم نے جمع کی تھی  یہ اس لئے بہت زیادہ ہے کہ تم نے ایک مہینے میں ہر روز بہت محنت سے کام کیا  تم نے کام کے دوران ایک لمحہ بھی آرام نہیں کیا  تم نے کام بڑی باقاعدگی سے مسلسل کیا  یہ سب اس کا کمال ہے  یاد رکھو  محنت اور کام کو باقاعدگی سے کرنے میں ہی کامیابی ہے  اتنی بڑی کامیابی کہ تم حیران ہو گی  اتنی حیران جتنی کہ تم اب ہو رہی ہو  پھر انکل نے ننھی کو اس ڈھیر میں سے کچھ چھوٹے چھوٹے دانوں پر مشتمل خوراک اور دے دی  وہی ننھے اور چھوٹے چھوٹے دانوں پر مشتمل خوراک  
پرانے زمانے کی بات ہے کہ کسی ملک میں ایک شکاری رہتا تھا  شکاری ایک نوجوان اور بہادر شخص تھا  وہ شکار کی تلاش میں اکثر گھنے اور خطرناک جنگلوں میں جاتا رہتا تھا  شکاری کے پاس ایک باز تھا جو اس کا بڑا وفادار تھا  وہ جب بھی شکار پر جاتا تو باز کو بھی ساتھ لے جاتا  باز بھی کئی قسم کے چھوٹے پرندے شکار کرتا تھا  اسے باز سے بڑی محبت تھی،کیونکہ باز نے کئی مرتبہ اس کی جان بچائی تھی  مثلاً ایک دن ایک سانپ اس پر حملہ آور ہونے لگا تو باز نے اس سانپ کو اپنے پنجوں سے ادھیڑ کر رکھ دیا تھا  ایک دن شکاری نے شکار پر جانے کا ارادہ کیا اور حسب معمول باز کو بھی اپنے ساتھ لے لیا  وہ ایک گھنے جنگل میں پہنچ گیا جہاں جنگلی جانوروں کی کثرت تھی  اسے شکار کرتے ہوئے دو دن گزر گئے  جاری ہے  تیسرے دن اچانک وہ راستہ بھٹک کر ایک صحرا میں جا پہنچا جہاں چاروں طرف ریت ہی ریت تھی  اس نے راستہ تلاش کرنے کی بڑی کوشش کی،مگر کامیاب نہ ہو سکا  گرمی کی وجہ سے پانی کی شدید طلب ہو رہی تھی،لیکن اردگرد کہیں پانی نہ تھا  گھومتے پھرتے اسے ایک سایہ دار درخت نظر آیا  شکاری پیاس اور تھکن سے چور تھا اس لئے اس نے صحرا میں سایہ دار درخت کا ملنا غنیمت جانا شکاری اس کے نیچے جا بیٹھا  باز بھی اس کے قریب ہی بیٹھ گیا  ابھی تھوڑی دیر ہوئی تھی کہ اچانک درخت پر سے پانی کے قطرے ٹپکنے لگے  وہ بہت پیاسا تھا  اس نے سامان سے پیالہ نکال کر وہاں رکھ دیا جہاں قطرے گر رہے تھے اور یہ بھی نہ سوچا کہ آخر درخت سے قطرے کیوں گر رہے ہیں  تھوڑی دیر بعد پیالے میں اتنا پانی جمع ہو گیا کہ وہ پی سکے تو اس نے پیالہ اُٹھایا اور پانی پینے کی کوشش کی،لیکن اس سے پہلے کہ وہ پانی پیتا قریب ہی بیٹھا ہوا باز اُڑا اور جھپٹ کر وہ پیالہ اس کے ہاتھ سے گرا دیا  باز کے اس طرح پانی گرانے پر اسے بڑا غصہ آیا،لیکن اس نے ضبط کیا اور خالی پیالہ اُٹھا کر پھر اس جگہ رکھ دیا  جہاں اب بھی قطرے گر رہے تھے  کچھ دیر بعد پھر پیالے میں اپنی اکھٹا ہو گیا تو اس نے دوبارہ ہاتھ بڑھا کر پیالہ اُٹھانے کی کوشش کی،لیکن باز بڑی تیزی سے لپکا اور اس کے پیالہ پکڑنے سے پہلے ہی گرا دیا  اس مرتبہ شکاری اپنے غصے پر قابو نہ رکھ سکا  اس نے تلوار کے ایک ہی وار سے باز کا کام تمام کر دیا  آخر جب اس کا غصہ کچھ کم ہوا تو اس نے غور کیا کہ آخر درخت پر سے پانی کیوں گر رہا ہے  چنانچہ اس نے گردن اُٹھا کر اس طرف دیکھا جہاں سے پانی کے قطرے گر رہے تھے اور یہ دیکھ کر وہ لرز اُٹھا کہ ایک بہت موٹا اور کئی گز لمبا سانپ درخت کے ایک ٹہنے سے لہٹا ہوا تھا اور اس کے منہ سے وہ قطرے گر رہے تھے جو درحقیقت زہر تھا  اب اسے پیارے باز کا خیال آیا جس نے اس کی جان بچانے کی کوشش کی تھی اور اس کے ہاتھوں مارا گیا  وہ بہت رویا،مگر کیا فائدہ جب چڑیاں چک گئیں کھیت  اگر وہ پہلے سوچتا تو باز کی جان بچ سکتی تھی  اس کے بعد کسی نہ کسی طرح واپسی کا راستہ تلاش کرنے میں کامیاب ہو گیا،لیکن وفادار ساتھی باز اس نے ہمیشہ کے لئے کھو دیا تھا  
نیلم علی راجہ  ہاف ٹائم گزر چکا تھا  کھیل پانی کے وقفے کے بعد دوبارہ شروع ہوا  اور یہ کیا ٹیم ریڈ نے کھیل شروع ہوتے ہی ایک اور گول کر دیا  اب ٹیم بلیو کی پریشانی میں مزید اضافہ ہو گیا  ٹیم ریڈ کے لئے نعرے گونجنے لگے اور ٹیم بلیو کے شائقین پر خاموشی چھانے لگی  فہد اور احمد بھی پریشان تھے کہ اب تو جیت مشکل دکھائی دیتی ہے  فٹبال فہد کے پاس پہنچا وہ اس کو مخالفین سے بچاتا ہوا گول کے قریب لے گیا اور زور دار کک لگائی  فٹ بال اتنے زور سے جا کر نیٹ میں لگا کہ اس کو روکتا گول کیپر قلا بازیاں کھاتا ہوا دور جا گرا  پوری ٹیم کے چہرے پر خوشی کی لہر دوڑ گئی  سب فہد کو شاباشی دینے قریب پہنچے  اب ٹیم بلیو کے بھی نعرے لگنے لگے  کھیل دوبارہ شروع ہوا  جاری ہے  کھیل ختم ہونے میں کچھ وقت باقی تھا  فٹ بال احمد کے پاس پہنچا اس نے فہد کو پاس کیا  فہد نے فٹ بال کو لے کر بھاگنا شروع کیا  ایک بار پھر اسے محسوس ہوا کہ وہ عام سپیڈ سے تیز بھاگ رہا ہے  اسے اپنے جوتوں کے تلووں میں حرارت محسوس ہوئی  وہ فٹ بال کو لے کر گول کی جانب بھاگ رہا تھا  باقی سب کو پیچھے چھوڑتا جا رہا تھا  احمد اور ٹیم کے باقی کھلاڑی بھی اسے نوٹس کر رہے تھے،اسی لئے فٹ بال اسی کی طرف اُچھال رہے تھے  فہد سب کو چھوڑتا ہوا جیسے ہی گول سے تھوڑا دور تھا  اس نے مخالف ٹیم کے کھلاڑی کو اپنی طرف آتا دیکھ کر کک لگائی  فٹ بال سیدھا گول کیپر کے سر کے اوپر سے بجلی کی سی تیزی سے گزر کر نیٹ کو جا کر لگا  گول کیپر حیرانی سے اِدھر اُدھر دیکھنے لگا  کیونکہ اسے فٹ بال آتا دکھائی ہی نہیں دیا  میچ دو دو گول سے برابر ہو گیا  پانچ منٹ کا کھیل باقی تھا  شائقین میں جوش و خروش دوگنا ہو گیا  ساتھ ہی ساتھ ٹیم ریڈ حیران و پریشان تھی کہ یہ ہو کیا رہا ہے  ٹیم بلیو کو بھی کچھ سمجھ نہیں آ رہا تھا مگر وہ خوش تھے کہ میچ جیت جائیں گے  جو ہو رہا ہے ہونے دیں  اس بار ٹیم ریڈ کے کپتان نے اپنی ٹیم کو عندیہ دیا کہ جب دوسری ٹیم گول کرنے لگے تو زیادہ کھلاڑی گول کے قریب رہیں تاکہ وہ گول نہ کر سکیں اور میچ برابر ہی رہے  ساتھ ہی ساتھ خاص ہدایات دیں کہ ٹیم بلیو کے فہد کا گھیراؤ کر لیا جائے تاکہ اس کے پاس فٹبال ہی نہ جائے  میچ ایک بار پھر شروع ہوا  ٹیم ریڈ کے چار کھلاڑیوں نے منصوبے کے مطابق فہد کو گھیر لیا  اس کو فٹبال تک پہنچنے ہی نہ دیا جا رہا تھا  ٹیم بلیو یہ صورتحال دیکھ کر پریشان ہو گئی  جب فٹبال احمد کے پاس پہنچا تو اس نے فہد کو اشارہ کرتے ہوئے فٹبال اس کی طرف اُچھالا  فہد نے فٹبال کو ہوا میں ہی کک لگانے کی کوشش کرتے ہوئے چھلانگ لگائی تو وہ اتنا اونچا اُچھلا کہ ان لڑکوں سے دور گول کے قریب جا کر اُترا  وہ نیچے اُتر کر خود بھی دائیں بائیں حیرانی اور خوشی سے دیکھنے لگا  جب ریفری نے میچ ختم ہونے میں دس سیکنڈ کا عندیہ دیا تو پھر فہد نے اپنے پاس موجود فٹبال کو اس قدر زور سے کک لگائی کہ فٹبال نیٹ پھاڑتی ہوئی شائقین کے پاس جا پہنچی  ٹیم بلیو تو خوشی سے نہال ہو گئی  جو ہار یقینی نظر آ رہی تھی وہ جیت میں تبدیل ہو گئی تھی  ٹیم کے سب کھلاڑیوں نے فہد کو کندھوں پر اُٹھا لیا تھا  فہد سب کا ہیرو بن چکا تھا  ٹیم کے سب کھلاڑی اس سے اتنی پھرتی کی وجہ پوچھ رہے تھے  وہ بس ٹال مٹول سے کام لے رہا تھا  سب جیت کی خوشی میں اس بات کو سمجھ نہ سکے کہ وہ ٹال رہا ہے  احمد نے فہد کو اکیلے پایا تو اس قدر پھرتی کی وجہ پوچھی  فہد اِدھر اُدھر دیکھنے کے بعد اسے کونے میں لے گیا اور بتایا کہ یاد ہے کہ میں دعا مانگ رہا تھا مجھے میجک شوز مل جائیں  تو میری وہ دعا پوری ہو گئی ہے  احمد نے ناسمجھی کے عالم میں فہد کو دیکھا  فہد نے اپنے جوگر اُتار کر اسے پہنائے اور بولا چھلانگ لگاؤ  احمد نے چھلانگ لگائی تو وہ ہلکا سا اُچھلا  فہد بولا دوبارہ لگاؤ  دوبارہ کوشش کی نتیجہ وہی رہا  سہ بار،بار بار کوشش پر بھی وہی نتیجہ نکلا  احمد بولا چھوڑ یار جھوٹ نہ بول مجھے اصل بات بتا کون سی دوا پی کر آئے ہو جو اتنی توانائی آ گئی ہے تمہارے اندر  فہد بولا میں سچ کہہ رہا ہوں  احمد کے کہنے پر فہد نے جاگر پہن کر چھلانگ لگائی  وہ اوپر کو اُچھلا  دوبارہ اونچی چھلانگ لگانے پر فہد کا سر چھت کو لگنے والا تھا کہ اس نے اپنے دونوں ہاتھوں کو سر پر رکھ کر خود کو چوٹ لگنے سے بچایا  احمد خوشی سے چلانے لگا ارے یہ تو واقعی میجک ہو گیا ہے  تیری دعا قبول کو گئی ہے  فہد نے احمد کا ہاتھ پکڑ کر چھلانگ لگائی تو دونوں اوپر کو اُچھلے  اب وہ دونوں اِدھر سے اُدھر اُچھلنے لگے  اور اس بات پر خوش تھے کہ جب دل سے کسی چیز کی تمنا کی جائے تو اللہ ضرور سنتا ہے  جس طرح فہد کی خواہش پوری ہوئی تھی  
نیلم علی راجہ  فہد اور احمد دونوں جگری یار تھے  ایک ہی جماعت میں پڑھنے کے ساتھ دونوں کے گھر بھی ایک دوسرے کے قریب تھے  تھے تو دونوں فٹ بال کے بہترین کھلاڑی مگر باقی کھیلوں کے میچ دیکھنا ان کا من پسند مشغلہ تھا  علاقے میں کسی کھیل کا میچ ہوتا دونوں کی حتیٰ الامکان کوشش ہوتی کہ ہر صورت پہنچ جائیں  چاہے میلوں پیدل سفر کرنا پڑے  وہ دونوں صبح فجر کے بعد نکل پڑتے  ایسا ہی کچھ ہوا جب علاقے میں کرکٹ کا میچ منعقد ہوا  دونوں کے پاس کوئی سواری نہ تھی  لہٰذا طے پایا پانچ میل کا سفر پیدل طے کیا جائے گا  شارٹ کٹ لے چکر میں جنگل والا راستہ منتخب کیا گیا  دونوں میچ دیکھنے کے شوق میں اس سنسان راستے کی پرواہ کیے بنا چلتے رہے  فہد تین میل جنگل میں چلتے چلتے تھک کر وہیں مٹی پر ہی بیٹھ گیا  جاری ہے  مجھ سے اب اور نہیں چلا جاتا  جلدی اُٹھ یار میچ مس ہو جائے گا  آج سب سے اہم میچ ہے  احمد اسے اُٹھنے اور تیز چلنے پر اُکسا رہا تھا  فہد نے گہری گہری سانسیں لیں  ہاتھ میں پکڑی بوتل سے پانی کے گھونٹ بھرے پھر جھک کر جوگرز کے تسمے صحیح کرنے کے بعد فہد کو دیکھ کر بولا کیا ہی اچھا ہو کہ مجھے بھی تیز دوڑنے والے جوتے مل جائیں  میں جہاں چاہوں منٹوں میں پہنچ جاؤں  اور پھر تمہارے بھی روز روز کے طعنے اور گلے شکوے ختم ہو جائیں  فہد نے شکل بگاڑ کر کہا  ایسا ممکن نہیں ہے  فی الحال تو اپنے ان قدموں پر ہی آپ جناب کو زحمت کرنا ہو گی  محنت میں عظمت ہے میرے دوست  احمد نے اس کی پیٹھ تھپتھپاتے ہوئے کہا  دیکھنا ایک دن میں ایسے جوتے خود ایجاد کروں گا  پھر تم باقی لوگوں کی طرح مجھ سے خریدنے آؤ گے  فہد کالر سیدھے کرتے ہوئے بولا  اچھا تو اب تم مجھے بھی جوتے بیچو گے،یعنی اپنے جھڑی دوست سے پیسے لو گے جوتوں کے  احمد تو غم سے نڈھال شکوں پر اُتر آیا  چلو دل پر مت لو  تمہیں پہلا جوتوں کا جوڑا گفٹ کر دوں گا  کیا یاد کرو گے کس سخی دوست سے پالا پڑا ہے  فہد نے گردن اکڑاتے ہوئے کہا  احمد کو اس کے انداز پر ہنسی آ گئی  اور کہنے لگا اچھا میرے شیخ چلی سائنسدان اب جلدی چلیں  دونوں میچ دیکھنے کے لئے وقت پر پہنچنے کی خاطر ایک بار پھر بھاگتے ہوئے اسٹیڈیم پہنچ گئے  گیٹ بند ہونے والا تھا  جلدی جلدی اپنے پاس دکھا کر دونوں اندر داخل ہو گئے اور کچھ لمحوں بعد گیٹ بند ہو گیا  میچ دیکھ کر واپسی کے لئے بھی وہی راستہ منتخب کیا گیا  جنگل سے گزرتے ہوئے دونوں دوست سکول میں ہونے والے فٹبال میچ کی باتیں کرنے لگے  میرا دل چاہتا ہے کہ میرے پاس میجک شوز آ جائیں صرف کل کے لئے ہی سہی  میں ٹیم ریڈ کو وہ مزا چکھاؤں کہ وہ یاد رکھے  فہد نے جوشیلے انداز میں کہتے ہوئے جمپ لگا کر درخت کی شاخ کو نیچے کھینچا  شاخ ہلنے سے بہت سے پرندے اِدھر اُدھر اُڑنا شروع ہو گئے  اور فضا پرندوں کی آوازوں سے گونجنے لگ گئی  وہاں بیٹھا الو یہ سب سن رہا تھا  سب پرندے اُڑ گئے مگر الو وہیں بیٹھا رہا  فہد نے الو کی طرف دیکھ کر اسے ہاتھ کے اشارے سے ہیلو کہا جیسے وہ اس کی بات سمجھ سکتا ہے  یار فہد ایسی خواہش کرو جو پوری ہو سکے  احمد اس کی بات سن کر بولا  یار بس تو دعا کر  دعا کرنے میں کیا حرج ہے  فہد نے احمد کے کندھے پر ہاتھ رکھ کر کہا  دونوں ایک دوسرے کی بانہوں میں بانہیں ڈال کر اپنے گھر کی طرف چل دیے  اگلے دن سکول میں اہم فٹبال میچ تھا  دونوں دوستوں نے میچ کی خوب پریکٹس کی تھی  صبح سکول کے لئے تیار ہوتے ہوئے جب فہد نے اپنے شوز اُٹھائے تو کچھ عجیب سا محسوس ہوا  خیر اس نے سر جھٹک کر جلدی سے اپنے جوتے پہنے  اور ناشتہ کرکے سکول وین کا انتظار کرنے لگا  سکول وین کے آتے ہی اس میں سوار ہو گیا  سکول گیٹ پر اُتر کر اپنی کلاس کی جانب بڑھتے ہوئے اسے محسوس ہوا کہ آج اس کی رفتار معمول سے کچھ تیز ہے  اپنا وہم سمجھ کر وہ کلاس میں بیگ رکھ کر اسمبلی گراؤنڈ میں چلا گیا  فٹبال میچ تیسرے پیریڈ کے بعد ہونا تھا  وہ چونکہ ٹیم میں شامل تھا اس لئے وہ کلاس کی بجائے پریکٹس کے لئے گراؤنڈ میں ہی رُک گیا  تیسرے پیریڈ کی گھنٹی بجتے ہی سب بچے اپنی اپنی کلاسوں میں سے لائن بنا کر گراؤنڈ میں قطار در قطار لگی کرسیوں پر بیٹھنا شروع ہو گئے  میچ ریفری نے میچ شروع ہونے کی وسل بجائی اور باضابطہ طور پر میچ کا آغاز ہو گیا  میچ ٹیم ریڈ اور ٹیم بلیو کے درمیان تھا  ٹیم ریڈ ساتویں کلاس کے بچوں پر مشتمل تھی جبکہ ٹیم بلیو چھٹی کلاس کے بچوں پر مشتمل تھی  فہد اور احمد اسی ٹیم کا حصہ تھے  میچ شروع ہوا  دونوں ٹیمیں بھرپور دفاع کرتے ہوئے گول کرنے کی ہر کوشش کو ناکام بنا رہیں تھیں  پہلا گول ٹیم ریڈ کی جانب سے ہو گیا  سکور بورڈ اب ٹیم ریڈ کے لئے ایک کا ہندسہ اور ٹیم بلیو کے لئے صفر کا ہندسہ دکھا رہا تھا  گراؤنڈ نعروں سے گونج رہا تھا  سپورٹرز اپنی اپنی ٹیم کی خوب حوصلہ افزائی کر رہے تھے  جاری ہے  
ایک جنگل میں ایک بھالو رہتا تھا  اس کا ایک دوست بھیڑیا بھی تھا جو مشکل وقت میں بھالو کی مدد کیا کرتا تھا  ایک دن بھالو نے سوچا کہ میرا مکان بہت خراب ہو گیا ہے،کیوں نہ اسے گرا کر نیا بنایا جائے  اس نے بھیڑیے کے سامنے یہ تجویز پیش کی  بھیڑیا اس کی مدد کے لئے تیار ہو گیا  کئی دن کی محنت کے بعد بھیڑیے اور بھالو نے ایک خوبصورت گھر تیار کر لیا  اب بھالو نے بھیڑیے کا شکریہ ادا کیا تو اس نے جواب دیا شکریہ کی کیا بات ہے  دوست کی مدد کرنا دوست کا فرض ہے  ایک دن شیر کا بھالو کے گھر کے سامنے سے گزر ہوا  اس نے جب اتنا خوبصورت گھر دیکھا تو آگ بگولا ہو گیا  اس نے سوچا کہ میں جنگل کا بادشاہ ہو کر غار میں رہتا ہوں اور میری رعایا اتنے اچھے گھر میں رہتی ہے  جاری ہے  یہ سوچ کر اس نے بھالو کے گھر کو تہس نہس کرنے کا فیصلہ کر لیا  شیر ہاتھی کے پاس پہنچا اور اسے بھالو کے گھر کو تباہ کرنے کا حکم دیا  ہاتھی شیر سے بہت ڈرتا تھا لہٰذا فوراً راضی ہو گیا  اس نے بھالو کے گھر کو اپنے بھاری پاؤں تلے دبا کر تباہ کر دیا  بھالو کو اس بات پر بہت افسوس ہوا  اس نے دل میں ارادہ کر لیا کہ میں شیر سے بدلہ ضرور لوں گا  ایک دن بھالو جنگل کے قریب ایک قصبے میں گھس گیا،ایک شخص نے اسے دیکھ لیا اور اس خیال سے بھالو کو پکڑنے کا ارادہ کر لیا کہ وہ اسے کسی مداری یا سرکس والوں کے ہاتھ فروخت کر دے گا  آخرکار وہ بھالو کو پکڑنے میں کامیاب ہو گیا  بھالو نے آزاد ہونے کی بہت کوشش کی  لیکن کامیاب نہ ہو سکا  آخر کچھ سوچ کر بولا ارے انسان  اگر تو مجھے چھوڑ دے تو میں تجھے ایک موٹا تازہ شیر لا دوں گا  آج کل تو انسان پر اعتبار نہیں کیا جاتا،میں جانور پر کیسے اعتبار کروں  آدمی نے منہ بنا کر کہا  بڑی خوشامد کے بعد آخر بھالو نے اس آدمی کو راضی کر لیا  پھر اس نے آدمی سے کہا  اے انسان تو ایسا کر کہ یہاں پر جال ڈال دے  باقی کام میرا ہے  اس کے بعد بھالو اپنے دوست بھیڑیے کے پاس گیا اور اس سے مدد چاہی  بھیڑیے نے اسے ایک ہرن کی کھال دے دی  پھر بھالو شیر کے پاس گیا اور بولا بادشاہ سلامت  جنگل کے کونے پر ایک خوب موٹا تازہ ہرن کھڑا ہے  میں آپ کو پیغام دینے چلا آیا  ہرن کا سنتے ہی اس کے منہ میں پانی بھر آیا  اس نے کہا تم جاؤ میں آ رہا ہوں  بھالو تو یہی چاہتا تھا  باہر آ کر بھاگتا ہوا جنگل کے کونے پر پہنچا اور ہرن کی کھال اوڑھ کر اِدھر اُدھر منہ مارنے لگا  شیر نے اس پر جھپٹا مارا،لیکن بھالو بھاگ نکلا اور اس جگہ پہنچ گیا جہاں جال بچھا تھا  بھالو کو تو جال کے بارے میں پتا تھا،اس لئے بھالو تو بچ کر نکل گیا مگر شیر جال میں پھنس گیا  اسے جال میں پھنسے دیکھ کر بھالو نے ہنس کر کہا جنگل کے بادشاہ  یہ ہے انجام دوسروں کے گھر تباہ کرنے کا  
یمنی امجد،احمد پور شرقیہ  ابراہیم ایک سیاح تھا،جو ایک نئے دریافت ہونے والے قلعے میں اپنے گائیڈ کے ساتھ تھا  گائیڈ عیسائی تھا  یہ مسجد اس قلعے کا حصہ ہے  گائیڈ نے ابراہیم کو کھدائی کے دوران دریافت ہونے والے قلعے کا دورہ کراتے ہوئے بتایا اور اس مسجد کی خصوصیت یہ ہے کہ یہاں آواز کی بازگشت کئی بار سنائی دیتی ہے  کہا جاتا ہے کہ پہلے یہاں جو مسلمان آباد تھے،یہ مسجد ان کے دم سے آباد تھی  گائیڈ نے ابراہیم کو سوچ میں ڈوبا دیکھ کر تفصیل بتائی  لیکن ایسا تو پہاڑی علاقوں میں ہوتا ہے کہ آواز پہاڑوں سے ٹکرا کر واپس آتی ہے،مگر یہاں تو ایسا نہیں ہے  ابراہیم نے سوال کیا  تم مسلمان ہو نا  پادری نے تجسس سے پوچھا  جاری ہے  تمہیں شک ہے کیا  نہیں،بس یونہی پوچھ لیا  کچھ دیر بعد گائیڈ نے کہا تم یہاں اذان دے کر دیکھو  آواز گونج کر ایک سماں پیدا کر دیتی ہے  مم  میں  ابراہیم گھبرا گیا  ہاں تم  اذان تو آتی ہو گی تمہیں  ابراہیم کے ذہن میں ایک تلخ یاد تازہ ہو گئی  جب وہ دس سال کا معصوم بچہ محلے کی مسجد میں سینے پر ہاتھ باندھے استاد کو سبق سنا رہا تھا  ایک جگہ وہ اٹکا تو امام مسجد کا بید بُری طرح اس معصوم کی پُشت پر برسنے لگا  اس ابتدائی مار پیٹ نے اسے دین سے ایسا دور کیا کہ پھر کبھی اس نے مسجد کا رُخ نہ کیا  کہاں کھو گئے  گائیڈ نے اسے ہلایا تو وہ ماضی سے حال میں لوٹ آیا  وہ اِدھر اُدھر دیکھنے لگا  لاشعوری طور پر وہ یہ اطمینان کر رہا تھا کہ کہیں مسجد کا امام بید لے کر اس کے پیچھے تو نہیں چلا آیا  پادری کے علاوہ کسی اور کو نہ پا کر اس نے اطمینان کا سانس لیا  پھر آہستگی سے کہا افسوس مجھے اذان یاد نہیں  کیا  عیسائی گائیڈ کی زندگی کا عجیب لمحہ تھا کہ ایک مسلمان کو اذان یاد نہیں رہی  ابراہیم کو شرمندہ دیکھ کر اس کی خفت مٹاتے ہوئے کہا کوئی بات نہیں،ایسا ہو جاتا ہے  
ساجدہ کمبوہ  فرید صاحب یونہی گھر میں داخل ہوئے انہوں نے دیکھا کہ سبھی گھر والے ان کے بیٹے نصیر کے ارد گرد کھڑے تھے اور نصیر کی ماما نے اسے پکڑ رکھا تھا جبکہ اس کی ناک سے خون بہہ رہا تھا  بھئی کیا ہوا  فرید صاحب نے گھبرا کر پوچھا  باہر سے کرکٹ کھیل کر آیا ہے آتے ہی اس کی نوز سے خون نکلنے لگا ہے اس کی ماما نے کہا اس کا مطلب ہے کہ اس کی نکسیر پھوٹ گئی ہے  جلدی سے جاؤ ٹھنڈا پانی لاؤ  زیادہ ٹھنڈا بھی نہ ہو اس کے سر پر ڈالیں گے فوراً اس کا خون رُک جائے گا  نصیر کا بھائی صغیر جلدی سے گیا اور فریج سے بوتل نکال لایا یہ لیں پاپا جان  فرید صاحب نے پانی چیک کیا اور کہا یہ مناسب ٹھنڈا ہے  انہوں نے نصیر کے سر پر انڈیلنا شروع کیا کچھ دیر بعد خون بہنا بند ہو گیا  جاری ہے  سب نے سکون کا سانس لیا  یا اللہ تیرا شکر ہے میں تو گھبرا گئی تھی نصیر کی ماما نے کہا  خون دیکھ کر گھبرانا فطری عمل ہے اور خصوصاً اپنی اولاد کا،فرید صاحب نے کہا  یہ نکسیر کیسے پھوٹتی ہے بابا جانی  صغیر سے چھوٹی رمشا نے پوچھا  گرمی کی وجہ سے،ناک کی چھوٹی اور باریک نالیوں میں خون کا دباؤ بڑھ جاتا ہے  جس کی وجہ سے ناک کی اندرونی جھلی پھٹ جاتی ہے اور خون بہنے لگتا ہے جسے ہم نکسیر پھوٹنا کہتے ہیں  اس لئے گرم علاقوں میں نکسیر پھوٹنا ایک عام سی بات ہے نصیر کا مسلسل گرمی میں کرکٹ کھیلنا اس کا سبب بنا  فرید صاحب نے رمشا کے سوال کا جواب دیتے ہوئے کہا کیا اس سے پہلے اس کا سدباب ہو سکتا ہے نصیر کی ماما نے پوچھا صرف اس کے لئے احتیاط بہت ضروری ہے طبی ماہرین کے مطابق دوران خون کا دماغ کی جانب کسی وجہ سے دباؤ بڑھنے سے ناک کو دو حصوں میں تقسیم کرنے والی جگہ پر شگاف پڑ سکتا ہے اور یہی نکسیر پھوٹنا کہلاتا ہے  اس کی دو حالتوں میں ناک سے خون کے قطروں کا بہنا اور بعض اوقات قطروں کا نکلنا شامل ہوتا ہے  اسی لئے سردیوں میں کم اور گرمیوں میں زیادہ نکسیر پھوٹتی ہے  کیا سردیوں میں بھی نکسیر پھوٹتی ہے  فاطمہ نے پوچھا اس پر سبھی مسکرانے لگے اور طنزیہ نظروں سے فاطمہ کو دیکھنے لگے جس پر وہ شرمندہ ہو گئی  جی بالکل سردیوں میں بھی نکسیر پھوٹ سکتی ہے فاطمہ کا سوال بہت اچھا ہے اس کی مختلف وجوہات ہوتی ہیں ناک پر چھوٹ کا لگنا منہ کے بل گرنا،بلڈ پریشر کا اچانک بڑھنا،ناک کی اندرونی جھلی کو ناخن سے کھجانا اور ناک کی اندرونی جھلی پر پانی کی کمی کا پیدا ہو جانا  موسم گرما میں زیادہ نکسیر پھوٹنے کی وجہ کیا ہے  نصیر کی ماما نے کہا  ایک تو موسمی درجہ حرارت کا زیادہ ہونا اور موسم کے مطابق گرم فروٹ کا وافر استعمال کرنا،جس کی وجہ سے سر پر خشکی اور تیز موسمی بخار کی وجہ سے نکسیر کا پھوٹنا عام بات ہے  گرمیوں میں زیادہ وقت دھوپ میں گزارنا،خواہ کھیل یا کھیت کھلیان  پاپا جان  کیا نکسیر پھوٹنے سے مریض کو جان کا بھی خطرہ ہو سکتا ہے  نصیر نے پوچھا کیوں نہیں زیادہ خون بہہ جانے سے جان کا خطرہ ہو سکتا ہے  زیادہ خون بہہ جانے سے مریض کا بے ہوش ہو جانا معمولی بات ہے اور بروقت طبی امداد کا نہ ملنا بھی خطرناک ہو سکتا ہے  پاپا جان  اس سے بچاؤ کی کیا تدابیر ہیں  صغیر نے پوچھا  شدید گرمی میں باہر نکلنے سے گریز کریں،چھتری،کپڑے سے چہرہ ڈھانپ کر اور پانی کا زیادہ استعمال کرنے سے اس سے بچا جا سکتا ہے  دن میں تین چار بار ضرور نہانا چاہیے اور سالن میں گرم مصالحوں اور تیز مرچوں کا استعمال مت کریں اس کے علاوہ انڈوں،مچھلی اور چائے کا استعمال بھی کم کرنا چاہیے  پاپا جان  آپ نے سب کچھ منع کر دیا ہم کھائیں کیا  فاطمہ نے کہا بھئی آپ زیادہ سبزیاں لوکی یعنی کدو شریف،شلجم،مولی،سلاد اور چٹنی کا استعمال کریں اس کے ساتھ ساتھ تخم ملنگون،چھلکا،دہی،دودھ اور دہی کا استعمال کریں  نصیر بیٹا سن لو اپنے پاپا کی باتیں گرمیوں میں کرکٹ ہاکی سے اجتناب کریں  بے مقصد گھر سے باہر نہ نکلیں اور دن میں تین چار بار نہانا چاہیے اس کی ماما نے کہا  اور گرم چیزوں مثلاً سموسوں،پکوڑوں سے پرہیز اور آئس کریم ہمیں بھی کھلائیں،فاطمہ نے کہا پاپا جان  آپ نے طبی نقطہ نظر سے بھائی کا کرکٹ کھیلنا بند کر دیا ورنہ بھائی کب رُکنے والا تھا  رمشا نے کہا پاپا جان  آپ نے نکسیر کے نام پر شیطان قید کر دیا ورنہ ماما کے کہنے پر  فاطمہ باز آ جا ورنہ  نصیر نے غصے سے کہا  دیکھا بچو  نکسیر کا پھوٹنا معمولی بات نہیں اس کے بہت سے نقصانات ہیں ذرا سی لاپرواہی سے جان جانے کا بھی خطرہ لاحق ہو سکتا ہے اللہ تعالیٰ سب کو تندرستی و صحت دے  آمین  
سعدی فاروق  بوڑھے بزرگ کہتے ہیں کہ ہرقل بادشاہ خاص مٹی سے بنی صراحی سے ٹھنڈا پانی لے کر پیتا تھا  تو دنیا اس کی آسائش پر حسد کیا کرتی تھی  تو اگر اسے آپ اپنے گھر کے فریج کا ٹھنڈا پانی پیش کریں گے تو وہ کیا سوچے گا  اگر قارون کو بتا دیا جائے کہ آپ کے جیب میں رکھا اے ٹی ایم کارڈ اس کے خزانوں کی ان چابیوں سے بہتر ہے جنہیں اس کے وقت کے طاقت ترین انسان بھی اُٹھانے سے عاجز تھے تو اس پر کیا بیتے گی  اگر کسریٰ کو بتا دیا جائے کہ آپ کے گھر میں رکھا صوفہ اس عالیشان تحت سے کہیں زیادہ بہتر ہے تو اس کے دل پر کیا گزرے گی  اگر قیصر روم کو بتا دیا جائے کہ اس کے غلام شتر مرغ کے پروں سے بنے جن پنکھوں سے اسے ہوا پہنچایا کرتے تھے جو آپ کے گھر کے پنکھے اور اے سی کے ہزارویں حصے کے برابر بھی نہ تھے اس کو کیسا لگے گا  آپ اپنی خوبصورت کار لے کر ہلاکو خاں کے سامنے خراٹے بھرتے ہوئے گزر جائیے  جاری ہے  کیا اب بھی اسے اپنے گھوڑوں پر غرور اور گھمنڈ ہو گا  خلیفہ منصور کے غلام اس کے لئے ٹھنڈا اور گرم پانی کو ملا کر غسل کا اہتمام کرتے تھے اور وہ اپنے آپ میں پھولا نہیں سمایا کرتا تھا  کیسا لگے گا اس کو اگر وہ آپ کے گھر میں لگا گیزر دیکھ لے تو  تو جناب آپ بادشاہوں کی سی راحت میں نہیں رہ رہے بلکہ سچ تو یہ ہے کہ بادشاہ آپ جیسی راحت کا سوچ بھی نہیں سکتے تھے  مگر کیا کہیے کہ آپ سے تو جب بھی ملیں آپ اپنے نصیب سے نالاں ہی نظر آتے ہیں  ایسا کیوں ہے کہ آپ کتنی راحتیں اور وسعتیں بڑھ رہی  آپ کا سینہ اتنا ہی تنگ ہوتا جا رہا ہے  الحمدللہ پڑھیے،شکر ادا کیجئے،رب تعالیٰ کی ان نعمتوں کا جن کا شمار بھی نہیں کیا جا سکتا  ویسے بھی ماہ رمضان کا آغاز ہو چکا ہے،یعنی نیکیوں کی بہار کے دنوں کا آغاز ہو چکا ہے تو اس ماہ میں زیادہ سے شکر کریں،استغفار کریں اور اللہ تعالیٰ کو راضی کر لیں  
حسن رضا سردار وصفی  کسی جگہ دیوؤں کی ایک قوم آباد تھی  دیو بڑے امن پسند اور صلح پسند تھے  وہ لوگوں سے محبت کرتے اور ان کے کام آیا کرتے تھے  دیوؤں کی ریاست کے قریب ایک ریاست بونوں کی بھی تھی  یہ بونے بھی بڑے نیک اور شریف تھے  آپس میں ایک دوسرے کی مدد کیا کرتے تھے  دیوؤں کے بادشاہ کا شہزادہ بڑا شریر اور فسادی تھا اور بونوں کو تنگ کرتا رہتا تھا  ان کی ریاست میں زبردستی داخل ہو کر چھوٹے چھوٹے گھروں کو تباہ کر دیتا اور بہت خوش ہوتا  بونوں کو خوف سے ڈر کر بھاگتے دیکھ کر وہ خوب قہقہے لگاتا  ایک دن بونوں کا بادشاہ بیٹھا سوچ رہا تھا کہ کس طریقے سے دیو شہزادے سے بچا جائے  ایک شہد کی مکھی نے بادشاہ کو یوں اُداس اور پریشان دیکھا تو اس نے پاس آ کر پوچھا کیا بات ہے بادشاہ سلامت  آپ مجھے پریشان دکھائی دیتے ہیں  بادشاہ نے دیو شہزادے کے بارے میں بتایا تو شہد کی مکھی نے تھوڑی دیر سوچ کر کہا بادشاہ سلامت  میں آپ کی مدد کروں گی اور آپ کو دیو شہزادے کے شر سے نجات دلاؤں گی  جاری ہے  اس نے بادشاہ کو اپنے منصوبے سے آگاہ کیا  ایک دن دیو شہزادہ آیا اور بونوں کو تنگ کرنے لگا  وہ اپنی عادت کے مطابق بونوں پر ہنس رہا تھا  ان کا مذاق اُڑا رہا تھا  تھوڑی دیر بعد وہ تھک کر سو گیا  اچانک دیو شہزادے کے کان میں شہد کی مکھی گھس گئی  شہزادہ اُچھلنے اور چلانے لگا میری مدد کرو  میری مدد کرو  کوئی بھی اس کی مدد نہ کر سکا،اس کی حالت روز بروز خراب ہوتی گئی  وہ سو بھی نہ سکتا تھا  درد اور بے چینی کے سبب چیختا چلاتا رہتا  بونوں کا بادشاہ دیو شہزادے سے ملاقات کے لئے آیا  اس نے شہزادے سے کہا میں آپ کی مدد کرنے کے لئے تیار ہوں،لیکن آپ وعدہ کریں کہ آئندہ آپ ہم بونوں کو کبھی تنگ نہ کریں گے  دیو شہزادہ زور سے چلایا میں وعدہ کرتا ہوں،آئندہ بونوں سمیت کسی کو بھی تنگ نہیں کروں گا  خدا کے لئے مجھے اس مصیبت سے نجات دلائیے  بونوں کے بادشاہ نے شہزادے کو پیٹ کے بَل لیٹنے کو کہا  پھر اس نے اپنے ساتھ آئے ہوئے بونوں کو حکم دیا کہ وہ شہزادے کو لاٹھیوں سے ماریں  جب وہ خوب پٹ چکا تو بادشاہ نے شہزادے کے کان میں پھونک ماری  شہد کی مکھی اشارہ پاتے ہی تیزی سے شہزادے کے کان سے نکل کر اُڑ گئی  اس کے بعد شہزادے کو آرام آ گیا  اب شہزادہ سدھر چکا تھا  اس نے شرارتوں سے توبہ کر لی تھی  اب وہ بونوں کی مدد کرتا،ان کے ساتھ کھیلتا اور انھیں کبھی تنگ نہ کرتا تھا  
عشرت جہاں  ہمارے ایک دوست فاروق صاحب ادھیڑ عمر کے ہیں،لیکن اب تک اپنی وہمی طبیعت سے چھٹکارا نہ پا سکے  ان دنوں ہم بھی ذرا فارغ تھے سوچا کہ ان سے مل کر ان کی وہمی طبیعت کی گتھی سلجھانا چاہیے  اتفاق سے موصوف خود رکشے کے دھچکے کھاتے ہوئے غریب خانے پر تشریف لے آئے  چائے کے دوران ہم نے بات شروع کی اللہ نے آپ کو بہت کچھ دیا ہے،اب ایک گاڑی خرید لیں،تاکہ کہیں آنے جانے میں آسانی رہے اور وقت بے وقت کام آئے  میاں  ان دھکوں اور پریشانی سے تو بچ جاؤ گے  ہاں،کبھی کبھار سوچتے تو ہیں اپنی گاڑی کی بات ہی کچھ اور ہے  انھوں نے ہماری تائید کی  لیکن پھر خیال آتا ہے  وہ ذرا رُک کر بولے آج کل چوری،ڈاکازنی اور لوٹ مار کا دور ہے  جاری ہے  ایسا نہ ہو کہ ہم کسی پُرسکون سڑک پر رواں دواں ہوں،اچانک سڑک پر پیچھے سے کوئی لٹیرا نمودار ہو جائے  گاڑی رکوائے،ہمیں اُتارے اور گاڑی بھگا لے جائے  انھوں نے منظرکشی کی  پھر بولے یوں بھی تو ہو سکتا ہے کہ اسی رواں دواں سڑک پر کوئی جلد باز اچانک ہماری گاڑی کے نیچے کُچلا جائے  انھوں نے جُھرجُھری لی اور خاموش ہو گئے  اور یقینا یہ بھی آپ ہی کے ساتھ ہونا ہے  ہم سکون سے بولے اور بات بدل کر کہا آپ اپنا سرمایہ بینک میں کیوں نہیں رکھتے  خدا کے بندے  اس دور میں بھی حفاظت کا بار اُٹھا رکھا ہے  نا بابا ناں خدانخواستہ بینک دیوالیہ ہو گیا تو پھر  ہماری رقم تو ڈوب جائے گی ناں  اور اگر بینک میں ڈاکا پڑ گیا  انھوں نے کانوں کو ہاتھ لگائے ہم تو بن موت مارے جائیں گے  انھوں نے ہماری بات کو نامعقول مشورہ قرار دے کر یکسر رد کر دیا  بھائی صاحب  آپ تو پہلے ہی بہت محتاط رہتے ہیں  ایک ایک روپے کا حساب دن رات اُنگلیوں پر کرتے ہیں  مشین میں حساب اس لئے نہیں رکھتے کہ حقیقی رقم کہیں کسی کو پتا نہ چل جائے  دور جو سائنسی ٹھیرا  ہم نے طنزیہ لہجے میں کہا آپ جیسا محتاط کون ہو گا  آپ نے تو کارڈ کی بھی کئی فوٹو کاپیاں بنوا رکھی ہیں  گم ہونے کی صورت میں مشکل نہ پیش آئے  بٹنوں والا موبائل بھی کئی کئی تھیلیوں میں محفوظ رہتا ہے،کہیں پانی یا دھول مٹی نہ پڑ جائے  وہ خاموشی سے سنتے رہے  ہم چڑ کر بولے کال سننے کے لئے ایک کے بعد ایک تھیلی کھلتی ہے اتنی دیر میں مسز کی کال مس کال بن جاتی ہے  آپ سے تو ہم صرف عبرت حاصل کر سکتے ہیں  اس دوران وہ ہمیں رحم بھری نگاہوں سے گھورتے رہے اور ہم کھری کھری سناتے رہے  اچھا کھایا پیا کرو  اچھے کھانے پر کوئی ٹیکس نہیں  ہم ان کے پُرسکون انداز پر جھلا اُٹھے  زیادہ کھانا صحت کے لئے نقصان دہ ہے  یہ بات تو آپ کے علم میں ہے  انھوں نے ہمیں سمجھایا شوگر،بلڈ پریشر نامی بیماریاں لاحق ہو جاتی ہیں  کھانا اچھا ہو گا تو زیادہ کھایا بھی جائے گا  ہم نے ایک اور وار کیا اچھا پہنا کرو  ہماری یہ بات سُن کر فوراً کہنے لگے آج کل تو ہر ہفتے فیشن بدل جاتا ہے  مہنگے سے مہنگا خرید لو  پھر آپ جیسے لوگ کہیں گے کہ فیشن کے مطابق نہیں پہنا  اب مہنگا اور اچھا پہننے لگوں تو مانگنے والوں کی لائن لگ جائے گی  انھوں نے اپنی دور اندیشی پر داد طلب نگاہوں سے ہمیں دیکھا اور مسکرائے  اچھا سوچا کرو  یہ تو کر سکتے ہو  اس کے سوا ہمارے پاس کہنے کو کچھ نہ بچا تھا  
عطرت بیگم  شبانہ اور رضیہ رمضان کی آمد پر بہت خوش تھیں،دونوں نے پورے روزے رکھنے کا ارادہ کیا تھا رات کے کھانے کے بعد سب بیٹھے ٹی وی دیکھ رہے تھے کہ رضیہ نے امی سے اپنے ارادے کا ذکر کیا ماما میں نے اس رمضان میں پورے روزے رکھنے ہیں اور شبانہ بولی ماما میں بھی پورے روزے رکھوں گی اچھا ماما نے کہا تم مجھے سچ سچ بتاؤ کہ روزے کیوں رکھنا چاہتی ہو مجھے بالکل سچ بتاؤ کہ تم کیوں ایسا چاہتی ہو کیا تم رمضان اور اس کی اہمیت سے واقف ہو  رضیہ نے شرماتے ہوئے کہا اصل میں  شرماؤ نہیں ماما نے کہا مجھے بتاؤ  تو رضیہ بولی اصل میں ماما آپ مجھے فاسٹ فوڈ کھانے سے روکتی ہیں کہ پیزا اور برگر وغیرہ نہ کھایا کرو زیادہ فاسٹ فوڈ نقصان دہ ہوتا ہے لیکن روزہ رکھنے کے بعد اگر میں افطاری کے وقت ضد کرتی ہوں کہ گھر کا کھانا نہیں بلکہ مجھے برگر چاہئے یا مجھے پیزا منگوا دیں تو آپ منگوا دیتی ہیں کہ روزہ کھولنے کے بعد کھانا نہیں کھائے گی تو کمزور اور بیمار ہو جائے گی  جاری ہے  اچھا  ماما بولیں تو تم ماں کی محبت کا ناجائز استعمال کرتی ہو اور مجھے بلیک میل کرتی ہو  رضیہ کچھ نہ بولی خاموش ہو گئی  اب ماما نے شبانہ سے پوچھا اب تم بھی بتاؤ کہ پورے روزے کیوں رکھنا چاہتی ہو  شبانہ نے کہا ماما میں رضیہ سے بڑی ہوں اس لئے آپ مجھے ہر کام کہہ دیتی ہیں،چائے بنا لاؤ،چھوٹے بہن بھائیوں کے کپڑے استری کر دو،لیکن رمضان میں اگر میں روزے سے ہوتی ہوں اور آپ سے کہتی ہوں مجھے روزہ لگ رہا ہے کام نہیں کرنا تو آپ مجھے کچھ نہیں کہتیں بلکہ خود ہی کر لیتی ہیں یعنی تم بھی روزے کا غلط استعمال کرنا چاہتی ہو،ماما تھوڑی دیر خاموش رہیں پھر بولیں میری باتیں اب تم دونوں غور سے سنو  میں تمہیں ڈانٹوں گی نہیں کیونکہ تم دونوں نے سچ بولا ہے اور میرے پوچھنے پر اپنے صحیح ارادے مجھے بتا دیئے،میں تمہیں روزے کی اہمیت بتانا چاہتی ہوں،اللہ تعالیٰ نے فرمایا روزہ میرے لئے ہے اور میں خود اس کی جزا دوں گا  روزہ صرف اور صرف اللہ کی خوشنودی کی خاطر اور فرض سمجھ کر رکھنا چاہیے ایسا فرض جو اللہ نے ہمارے فائدے کے لئے ہم پر عائد کیا ہے تاکہ رمضان کے مہینے میں ہماری ٹریننگ ہو جائے اور ہم غلط کاموں سے بچے رہیں،بھوک پیاس کی شدت میں ہمیں دوسروں کی تکلیف کا احساس ہو اور کسی بھوکے پیاسے کی تکلیف دور کرکے خوشی ہو،روزہ رکھ کر دوسروں کی برائی کرنے سے بچیں اور زیادہ سے زیادہ اچھے کام کریں،روزہ رکھنے کے بعد ہماری شخصیت میں اچھی تبدیلی آئے رضیہ اور شبانہ نے ماما سے وعدہ کیا کہ اب وہ صرف اللہ کی خوشنودی کی خاطر روزہ رکھیں گی  
امی کو رمضان کی تیاریاں کرتے دیکھ کر کرن نے کہا ماما میں بھی کل روزہ رکھوں گی ٹھیک ہے تم روزہ ضرور رکھنا کیونکہ اس سال سے تم پر روزے فرض ہو گئے ہیں،لیکن پہلے میں تمہیں روزے کے بارے میں سمجھاؤں گی کہ روزہ کیا ہوتا ہے  امی نماز کے لئے اس کو بلانے اس کے کمرے میں گئیں تو وہ سونے کی تیاری کر رہی تھی،امی نے کہا وضو کرکے نماز کے لئے آ جاؤ نماز پڑھتے ہیں،اس پر کرن فوراً بولی ابھی تو میں بہت تھکی ہوئی ہوں،تھوڑا سا سو لوں،امی نے کہا نماز پڑھنا تو ویسے بھی ضروری ہے اور پھر تم تو روزے سے ہو یہ تو غلط بات ہے کہ ایک فرض پورا کرو تو دوسرا چھوڑ دو،چلو جلدی سے نماز کے لئے آ جاؤ اس پر وہ بُرا سا منہ بنا کر بولی امی آپ تو ایک بات کے پیچھے ہی پڑ جاتی ہیں اس پر امی کو بہت غصہ آیا لیکن ضبط کر گئیں اور کرن کو جائے نماز پر آنے کا کہا،کرن نے جیسے تیسے نماز ختم کی اور پھر جا کر اپنے کمرے میں لیٹ گئی  جاری ہے  تھوڑی دیر بعد ماسی کی بیٹی رابو ڈسٹنگ کے لئے اس کے کمرے میں گئی،رابو کے زور سے دروازہ کھولنے پر کرن کی آنکھ کھل گئی اور اس نے غصے میں آ کر رابو کو مارا اور کہا بدتمیز لڑکی  تمہیں پتہ نہیں کہ میرا روزہ ہے میں آرام کر رہی تھی تم نے مجھے ڈسٹرب کر دیا  رابو روتی ہوئی باہر چلی گئی اور جا کر کرن کی ان سے شکایت کی تو انہوں نے آکر کرن سے پوچھا کہ تم نے اسے کیوں مارا  کرن صاف مُکر گئی کہنے لگی یہ جھوٹ بولتی ہے میں نے تو نہیں مارا،امی چپ ہو گئیں روزہ کھلنے میں تھوڑا ہی وقت باقی تھا  جب کرن روزہ کھول چکی اور کھانے پینے سے فارغ ہو چکی تو امی اسے لے کر کمرے میں آ گئیں اور کہا آج تمہارا روزہ تھا  جی امی  آج میرا روزہ تھا کرن نے بڑے فخر سے کہا،امی نے کہا بالکل نہیں اس پر کرن حیران ہو کر بولی میں سحر سے لے کر افطار تک بھوکی رہی ہوں  امی نے کہا تم نے بالکل صحیح کہا تم صرف بھوکی اور پیاسی رہی ہو،تم نے روزہ نہیں رکھا  روزہ بھوکا پیاسا رہنے کا نام نہیں بلکہ برائیوں سے بچنے کا نام ہے،زبان کا بھی روزہ ہوتا ہے کہ جھوٹ نہیں بولنا،ہاتھ کا بھی روزہ ہوتا ہے کہ کسی پر ہاتھ نہیں اُٹھانا کسی کمزور کو نہیں مارنا،اگر روزہ رکھ کر ماں باپ سے بدتمیزی کی جائے، بہن بھائیوں کے ساتھ جھگڑا کیا جائے تو ایسے روزے کا کیا فائدہ  اللہ ایسے روزے کو پسند نہیں کرتا،روزہ اللہ نے ہماری تربیت کے لئے فرض کیا ہے تاکہ ہم اچھے انسان بنیں،برائی سے بچیں،دوسروں کی تکلیف کا احساس کریں،روزہ غصہ برداشت کرنے کا نام ہے اب کرن کو سمجھ آ گیا تھا کہ روزے کا کیا مطلب ہوتا ہے،دوسرے دن اس نے روزہ رکھنے کے بعد وقت پر نماز ادا کی،کام کاج میں امی کا ہاتھ بٹایا،رابو آئی تو اس سے سوری کیا،اور آمنہ سے بھی لڑائی نہیں کی،جب روزہ کھلا تو افطار کے بعد کرن کو محسوس ہوا کہ جتنی خوشی اسے آج حاصل ہوئی ہے اس سے پہلے کبھی ایسی خوشی نہیں ملی تھی  
پروفیسر ڈاکٹر ایف ایچ فاروقی  انگریزوں نے ہندوستان سے رخصت ہوتے وقت اسے بھارت،مغربی پاکستان اور مشرقی پاکستان میں تقسیم کر دیا تھا  بڑی افراتفری کا عالم تھا  قتل عام ہو رہا تھا  میں اپنے بوڑھے ماں باپ کے ہمراہ ایک سڑک سے گزر رہا تھا کہ کسی نے اچانک حملہ کرکے میرے ماں باپ کو شہید کر دیا  اس وقت میری عمر دس گیارہ سال تھی  میں گھبرا کر ایک جھاڑی کے نیچے چھپ گیا  اچانک کسی نے میرے کندھے پر ہاتھ رکھا  پہلے تو میں سمجھا کہ وہ وحشی واپس آ گئے ہیں،مگر وہ دو میاں بیوی تھے  انھوں نے انسانیت کا ثبوت دیا اور مجھے اپنے گھر لے گئے  مجھے اس وقت مسلم اور غیر مسلم کا فرق معلوم نہیں تھا  دونوں سکھ خاندان سے تھے  گھر لا کر سردار جی اور ان کی بیوی نے مجھے پیار سے کھانا کھلایا  جاری ہے  وہ بے اولاد تھے اور مجھے اپنے بیٹے کی طرح پیار کرتے تھے  جب حالات بہتر ہوئے تو مجھے اسکول میں داخل کروا دیا گیا  میں چار سال تک وہیں رہا  مجھے پاکستان جانے کا بہت شوق تھا  میرے والدین اکثر ذکر کرتے تھے کہ ہم لوگ آزاد ملک پاکستان جائیں گے  ایک رات ہلکی ہلکی بارش ہو رہی تھی  پاکستان آنے کے شوق میں،میں اپنے محسنوں کو چھوڑ کر نہ چاہتے ہوئے بھی وہاں سے بھاگ کھڑا ہوا  سڑک پر ایک فوجی ٹرک جا رہا تھا،انھوں نے مجھے لاوارث سمجھ کر ٹرک میں بیٹھا لیا اور میرے کہنے پر وہ مجھے پاکستان کی سرحد پر چھوڑ گئے  میں بُری طرح رو رہا تھا  رات کے اندھیرے میں سرحد سے گزر کر ایک گاؤں میں آ گیا،جہاں ایک بوڑھی عورت نے ترس کھا کر مجھے اپنے گھر پناہ دے دی  بوڑھی عورت کے پاس کچھ عرصہ گزارنے کے بعد میں لاہور شہر آ گیا اور ایک دکان پر ملازمت کر لی  اس دکان میں ملازمت کرتے ہوئے مجھے کئی سال ہو گئے تھے  ایک دن دو میاں بیوی اس دکان پر کچھ خریداری کے لئے آئے تو انھوں نے مجھ سے میرا نام پوچھا  مجھے اپنا نام خود معلوم نہیں تھا  میرے اصل والدین مجھے نوشا کہہ کر پکارتے تھے،شاید پورا نام نوشاد ہو  جب میں سکھ خاندان میں آیا تو وہ بالا جی کہنے لگے  میں سوچ میں پڑ گیا اور میں نے اپنا اصلی نام نوشا بتایا  بوڑھی عورت مجھے غور سے دیکھ رہی تھی  اس نے اپنے میاں کے کان میں کچھ کہا  ایسا معلوم ہوتا تھا کہ وہ مجھے پہچاننے کی کوشش کر رہے تھے،مگر میں انھیں پہچان نہیں پا رہا تھا  آخر بوڑھی عورت نے کہا تم بالا جی تو نہیں ہو  میں بالا جی کا نام سن کر ڈر گیا  انھوں نے میرے چہرے کا رنگ فق دیکھا تو کہا بیٹا  گھبراؤ نہیں تم ہمارے بیٹوں کی طرح ہو  یہ کہہ کر بوڑھی خاتون نے میرے سر پر ہاتھ پھیرا  ان کے شوہر نے بھی گلے لگا لیا اور بہت دیر تک پیار کرتے رہے  انھوں نے بتایا کہ جب تم چھوٹے تھے اور اپنے والدین کے قریب بیٹھے رو رہے تھے،تب ہم ہی تمہیں اپنے گھر لے گئے تھے،مگر تم پاکستان آنے کے لئے بے قرار تھے  پھر تو میں بھی ان سے چمٹ گیا  دونوں میاں بیوی نے بتلایا تمہارے جانے کے کچھ عرصے بعد ہم نے بھی پاکستان آنے کا فیصلہ کر لیا  ہم اپنا ذاتی مکان فروخت کرکے پاکستان آ گئے  اللہ کا شکر ہے کہ آج تم ہمیں مل گئے  یہاں آ کر ہم نے اسلام قبول کر لیا  میری خوشی کی کوئی انتہا نہ تھی  اب میں ان ہی کے گھر رہنے لگا  ان ہی کی مرضی سے شادی کی  میں نے ان سے درخواست کی تھی کہ وہ اس بات کا علم کسی کو نہ ہونے دیں کہ وہ میرے اصلی ماں باپ نہیں ہیں  انھوں نے مجھے ہمیشہ اپنی اولاد کی طرح رکھا اور مرتے دم تک اپنا بیٹا ہی کہتے رہے  میں ان کے احسانات کو کبھی بھی بھلا نہیں سکتا  بچے بڑے ہو گئے  آخر ایک دن میں نے اپنے بچوں کو حقیقت بتا دی کہ تمہارے دادا،دادی سگے نہیں تھے  بچے حیران ہو کر دیر تک انھیں سلامِ عقیدت پیش کرتے رہے  
جدون ادیب  انسپکٹر ساجد الیکٹرونک ذرائع سے ہونے والے جرائم کی چھان بین کے ماہر تھے اور اس سلسلے میں انھیں اپنے محکمے میں بہت شہرت ملی تھی  اس وقت وہ ایک کیس کی فائل کو پڑھ رہے تھے کہ کسی انجان نمبر سے کال آئی  انھوں نے ایک گہری سانس لی اور فون اُٹھا لیا  دوسری طرف کوئی اجنبی تھا،مگر اس نے جو اطلاع دی وہ اہم تھی  فون کرنے والے نے بتایا کہ سلیم نامی ایک نوجوان لڑکا ایک سماجی تنظیم کی آڑ میں کچھ ناپسندیدہ سرگرمیوں میں ملوث تھا  انسپکٹر ساجد نے تھوڑی ہی دیر میں اس لڑکے کی کھوج لگا لی  وہ کالج کا ایک طالب علم تھا اور بظاہر اس کا سابقہ ریکارڈ ٹھیک لگ رہا تھا  انسپکٹر ساجد نے سلیم سے ذاتی طور پر ملنے کا فیصلہ کیا اور وہ اس کے گھر پہنچ گئے  جاری ہے  سلیم بظاہر ایک نیک اور ہمدرد لڑکا تھا  انسپکٹر ساجد نے اپنا تعارف ایک سماجی کارکن کے طور پر کرایا تو سلیم نے کھل کر اپنے اور اپنی فلاحی تنظیم کے مقاصد بتائے اور اپنی ویب سائٹ بھی دکھائی  دراصل ہم غریب ترین بچوں کی مدد کرتے ہیں  وہ کہتا رہا اور وہ مدد اس طرح ہوتی ہے کہ ان کی عزتِ نفس مجروح نہ ہو،پھر ہم اس کی ویڈیو بنا لیتے ہیں جو اپنے یوٹیوب چینل پر اَپ لوڈ کر دیتے ہیں  اس چینل سے کوئی آمدنی ہونا شروع نہیں ہوئی،لیکن اگر ہوئی تو وہ بھی ان بچوں پر خرچ کریں گے  سلیم نے یہ کہہ کر ایک ویڈیو دکھائی  اس میں کچرے کے ڈھیر کے پاس چند بچے ہاتھ سے بنے ایک بھدے سے بلے سے کرکٹ کھیل رہے تھے  سلیم ان سے جا کر کچھ بات کرتا ہے  پھر ان کو بیٹ دیتا ہے  جو بچے تیز شارٹ لگاتے ہیں،تیز گیند کراتے ہیں،کیچ کرتے ہیں،وہ ان کو انعام میں بیٹ،گیندیں اور لکڑی کی وکٹیں تقسیم کرتا ہے  آخر میں سارے بچے پاکستان زندہ باد کے نعرے لگاتے ہیں  ویڈیو ختم ہوئی تو سلیم بولا بظاہر ویڈیو نہ خاص ہے اور نہ اس کی مدد سے کسی کا کچھ بنے گا،مگر ہماری مثال اندھیرے میں ایک شمع جلانے والوں کی سی ہے کہ ہم اپنے حصے کا اندھیرا ختم کریں گے  انسپکٹر ساجد سلیم کی طرف دیکھتے رہ گئے  انھوں نے ایسے نپے تلے انداز میں کسی کو بات کرتے نہیں سنا تھا  چنانچہ ان کو سلیم کی باتوں میں لطف آیا،مگر وہ کوئی کام کی بات نہ جان سکے  اسی شام کو انھوں نے سلیم کی ویب سائٹ کو دیکھا اور چندہ دینے کا طریقہ کار دیکھا تو حیران رہ گئے  وہاں درج تھا کہ ہم ہر کسی سے چندہ نہیں لیتے  چندہ دینے کے لئے آپ کو اپنی آمدنی کے جائز ہونے کا ثبوت دینا ہو گا  علاوہ ازیں ہم صدقہ فطرانہ بھی نہیں لیتے  صرف وہ خیرات لیتے ہیں جسے اللہ کی مخلوق پر بغیر کسی امتیاز کے خرچ کرنے کی مکمل اجازت ہو  انسپکٹر ساجد نے ایک جعلی آئی ڈی کے ذریعے سلیم سے رابطہ کیا اور اسے دس ہزار روپے دینے کی پیش کش کی  سلیم نے جواب دیا کہ وہ اس پر سوچے گا اور اپنے دوستوں سے مشورہ کرے گا  اس نے انسپکٹر ساجد کو ایک فارم بھیج دیا،تاکہ وہ اپنی معلومات دے سکیں  جلد ہی ایک بڑی تعداد میں لوگ سلیم سے رابطہ کرنے لگے جو اسے مالی امداد فراہم کرنا چاہتے تھے  انسپکٹر ساجد ناشتہ کر رہے تھے کہ سلیم کا فون آ گیا  جب وہ سلیم کے پاس پہنچے تو سلیم نے بتایا میرے بارے میں کوئی شخص غلط پرچار کر رہا تھا،اس کا پتا چل گیا ہے وہ اس کا دوست سہیل ہے  انسپکٹر ساجد نے فوری کارروائی کرتے ہوئے سہیل کو تھانے بلوا لیا  جب وہ انسپکٹر ساجد کے سامنے آیا تو مطمئن لگ رہا تھا  اس نے بغیر کسی سوال کے اپنا بیان دینا شروع کر دیا  انسپکٹر صاحب  میں اپنا جرم قبول کرتا ہوں  میں نے آپ کو فون کیا اسی طرح میڈیا تک بھی سلیم کے متعلق اطلاعات پہنچائیں  اس سارے معاملے کے پیچھے میں ہی تھا  تو تم نے سلیم سے بدلہ لیا  انسپکٹر ساجد نے پوچھا اس بات کا کہ اس نے تمہاری منفی سوچوں کی بنا پر تمہیں اپنی تنظیم سے الگ کیا  تم اسے نقصان پہنچانا چاہتے تھے  سہیل مسکرایا اور بولا انسپکٹر صاحب  میں سلیم کو نقصان نہیں پہنچانا چاہتا تھا  وہ بہت ہی نیک طریقہ کیا ہے  پھر بھی آج میرا دوست پورے ملک میں مشہور ہو چکا ہے  اسے اب پیسے کی کوئی فکر نہیں ہے  مجھے اُمید ہے،اس کی ذات سے لوگوں کو بہت فائدہ پہنچے گا  میرا مقصد پورا ہو چکا ہے  انسپکٹر ساجد نے سوچتی نظروں سے سہیل کی طرف دیکھا اور پھر بولے تم بھی حیرت انگیز حد تک با خبر انسان ہو اور جدید زمانے کے تقاضے جانتے ہو  بے شک تم نے غلط راستہ اختیار کیا،مگر میں تمہیں معاف کرتے ہوئے یہ مشورہ دیتا ہوں کہ آئندہ اس طرح قانون نافذ کرنے والے اداروں سے مت کھیلنا اور سلیم اب بھی تمہیں اپنا دوست سمجھتا ہے،اس کے ساتھ مل جاؤ  ایک اور ایک مل کر گیارہ ہوتے ہیں  دونوں کا راستہ ایک ہی ہے،اس لئے اس کے ساتھ چلو  یہی دوستی اور کامیابی کا راستہ ہے  میں ضرور سلیم سے معافی مانگوں گا اور آپ کا بہت بہت شکریہ  سہیل نے کہا اور اُٹھ کھڑا ہوا  انسپکٹر ساجد اسے جاتے ہوئے دیکھنے لگے  
سید حبیب شاہ  احمد اور سائرہ کے والد کسی سیٹھ کے ہاں ڈرائیور تھے  انھوں نے سیٹھ صاحب سے تین لاکھ روپے قرض مانگا تھا،تاکہ وہ سائرہ کی شادی کر سکیں  سیٹھ صاحب نے احمد کے والد صاحب کو تین لاکھ روپے دے دیے،جو ہر مہینے اپنی تنخواہ سے کٹواتے تھے  چھ مہینے بعد اچانک احمد کے والد کو دل کا دورہ پڑا اور وہ وفات پا گئے  والد کے انتقال کے بعد ان کا قرض چکانے کے لئے اسے والد کی جگہ کام کرنا تھا  احمد گاڑی چلانا نہیں جانتا تھا،اس لئے اسے سیٹھ کے گھر کے سارے کام کرنا تھے  قرض کی رقم بڑی تھی  احمد کو سیٹھ صاحب کے ہاں چوبیس گھنٹے کام کی غرض سے رہنا پڑتا  وہ اپنے گھر کے سارے کام احمد سے ہی کرواتے  گھر کی صفائی ستھرائی،جھاڑ پونچھ،برتن اور کپڑے دھونا،حتیٰ کہ مالی کا کام بھی احمد سے ہی کرواتے  جاری ہے  احمد کی والدہ ہفتے میں ایک آدھ بار بیٹے کی خیر خبر لینے سیٹھ کے گھر آ جاتیں  ایک بار احمد کی والدہ احمد سے ملنے پہنچی تو دیکھا کہ احمد ان کے گھر کے غسل خانے کی صفائی کر رہا تھا  احمد کی ماں کی آنکھوں میں آنسو آ گئے  ماں کے آنسوؤں کو دیکھ کر احمد نے والدہ سے ایک جملہ کہا صدا وقت ایک جیسا نہیں رہتا  وقت اچھا ہو یا بُرا گزر ہی جاتا ہے  کل ہم پر اچھا وقت تھا جو گزر گیا آج بُرا وقت ہے یہ بھی گزر جائے گا  وہ احمد کو دلاسا دے کر واپس گھر چلی گئی  احمد کی والدہ بیٹے سے ملنے جب بھی آتی تو کبھی احمد سیٹھ کے کتے کو نہلا رہا ہوتا تو کبھی ان کی گاڑی دھو رہا ہوتا،کبھی ان کے گھر کا فرش صاف کر رہا ہوتا تو کبھی ان کے گھر کی دیواریں رنگ کر رہا ہوتا،کیونکہ احمد کو اپنے والدین کا قرض اُتارنا تھا  اس دوران سیٹھ کی طبیعت کافی حد تک خراب ہو چکی تھی  شاید وہ کسی شدید بیماری میں مبتلا تھے  گھر والے ان کی اتنی فکر نہیں کرتے جتنی دیکھ بھال احمد کرتا تھا  کبھی ان کے پاؤں دباتا تو کبھی سر دباتا  دوائیں ان کو وقت پر کھلاتا اور ان کو ہوا خوری کے لئے بھی لے کر جاتا،لیکن سیٹھ صاحب کی حالت روز بروز بگڑتی گئی  سیٹھ صاحب نے ایک وصیت تیار کروائی جس کے مطابق احمد کے گھر کا قرضہ معاف ہو جائے گا اور جائیداد میں سے ایک مکان اور ایک دکان احمد کے نام ہو گی  یہ وصیت صرف سیٹھ صاحب اور ان کے وکیل کے درمیان تھی  کچھ عرصے بعد سیٹھ کا انتقال ہو گیا  سیٹھ صاحب کا ایک بنگلہ جو کسی نئی آبادی میں تھا،اب وصیت کے مطابق احمد کے نام تھا اور ایک بڑی دکان بھی احمد کے نام تھی  احمد کی والدہ ان حالات سے بہت خوش ہوئیں  سب دکھوں کی تلافی ہو گئی تھی  وہ پچھلی تمام پریشانیاں بھول کر سیٹھ صاحب کی مغفرت کے لئے دعا کرنے لگی  
عاصمہ بانو  پیارے بچو  آپ نے وہ مثال تو سُنی ہو گی عقل بڑی کہ بھینس آج میں آپ کو بتاتی ہوں کہ اس کا مطلب کیا ہے  ٹنکو ایک پیارا سا سفید خرگوش تھا  ایک صبح جنگل سے گزرتے ہوئے،اس کی نظر راجو ہاتھی پر پڑی  ٹنکو بولا سلام بھائی،دیکھو کتنی خوبصورت صبح ہے  ہوا بھی چل رہی ہے  راجو نے حیرت سے ٹنکو کو دیکھا اور بولا  چلو ٹنکو یہاں سے بھاگ جاؤ  میرے پاس تم جیسے چھوٹے سے جانور کے لئے کوئی وقت نہیں  ٹنکو افسوس سے سر جھکا کر آگے بڑھ گیا سمندر کے کنارے اسے پنکی دکھائی دی  وہ ایک بہت بڑی مچھلی تھی  ٹنکو نے اونچی آواز میں پکارا  پنکی  پنکی  میری بات سنو  پنکی تیرتی ہوئی کنارے پر پہنچی  اس کی نظر اوپر نیچے اُچھلتے ہوئے ٹنکو پر پڑی  جاری ہے  پنکی نے بلند آواز میں پوچھا  ٹنکو  کیا تم نے مجھے بلایا ہے  ٹنکو بولا،ہاں ہاں  میں نے ہی تمہیں آواز دی تھی  تم خود کو سمجھتے کیا ہو  تم جیسے چھوٹے اور کمزور جانور سے بھلا میں کیوں بات کروں  اتنا کہہ کر پنکی دوبارہ پانی میں اُتر گئی  ٹنکو بے چارہ دیکھتا ہی رہ گیا  اچانک اسے ایک ترکیب سوجھی  اس نے دوبارہ پنکی کو آواز دی  پنکی  کیا تم سمجھتی ہو کہ میں کمزور ہوں  اگر میں تمہیں رسہ کشی میں ہرا دوں تو تم مجھے یقینا اپنا دوست بنا لو گی  پنکی نے قہقہہ لگاتے ہوئے کہا  ٹھیک ہے  جب چاہو مقابلے کے لئے آ جاؤ  پھر ٹنکو راجو کے پاس پہنچا اور اسے آواز دی  راجو تم یہی سمجھتے ہو نہ کہ تم بہت بڑے طاقتور ہو اور میں بہت چھوٹا سا ہوں  اب میں یہ ثابت کروں گا کہ ہم برابر ہیں  ارے واہ  تم کیسے ثابت کرو گے  راجو نے مذاق اُڑاتے ہوئے کہا  تمہیں رسہ کشی کے کھیل میں ہرا کر،یہ لو رسہ  راجو نے ہنستے ہوئے رسے کو اپنی کمر سے باندھ لیا  ٹنکو رسے کا دوسرا سرا پکڑ کر بھاگتے ہوئے پنکی کے پاس پہنچا اور بولا  تم اس رسے کو اپنی دم پر باندھ لو اور جب میں کہوں تب اسے کھینچنا  پنکی ٹنکو کی بے وقوفی پر خوب ہنسی  میں رسے کا دوسرا سرا اپنی کمر کے ساتھ باندھ لیتا ہوں  ٹنکو چھلانگیں مارتا ہوا چلا گیا  جھاڑیوں میں چھپ کر وہ زور سے چیخا، رسہ کھینچو  راجو نے مسکراتے ہوئے رسہ کھینچنا شروع کیا،مگر جلد اس کی مسکان غائب ہو گئی  راجو بڑبڑایا، ٹنکو تو بہت طاقتور ہے،ادھر پنکی نے بھی یہی محسوس کیا اس نے مزید زور لگایا مگر رسے کو آگے نہ کھینچ سکی  پنکی بڑبڑائی،ٹنکو مجھ سے زیادہ طاقتور نہیں ہو سکتا  دونوں نے اتنا زور لگایا کہ رسہ درمیان سے ٹوٹ گیا راجو بے چارا ڈھلان پر جا گرا اور پنکی گہرے پانی میں ایک چٹان سے جا ٹکرائی  ٹنکو سب دیکھ رہا تھا  وہ بغیر کچھ بتائے اُچھلتا کودتا گھر واپس چلا گیا  راجو اور پنکی پریشان تھے کہ چھوٹے ٹنکو نے انہیں کیسے ہرا دیا  اس دن کے بعد سے وہ ہمیشہ ٹنکو کی عزت کرنے لگے  تو پیارے بچو  عقل کا استعمال کرکے ہم طاقتور کو بھی ہرا سکتے ہیں،لیکن یاد رکھیں عقل کا استعمال ہمیشہ اچھے کاموں کے لئے ہی کرنا چاہئے  
رینا بہت خوبصورت لڑکی تھی جب اس کی ماما اسے پیارا سا فراک پہنا کر اس کی دو چٹیاں کر دیتیں تو وہ بہت ہی پیاری لگتی جو دیکھتا پیار کرتا ہر کسی سے یہ سُن سُن کر کہ رینا بہت پیاری ہے بہت خوبصورت ہے گوری ہے  رینا مغرور ہو گئی تھی کسی کو خاطر میں ہی نہیں لاتی تھی،چھٹیوں کے بعد جب وہ نئی کلاس میں گئی تو اس کے ساتھ والی سیٹ پر سونیہ بیٹھی تھی وہ بڑی لائق سٹوڈنٹ تھی لیکن اس کا رنگ ذرا کالا تھا،رینا منہ بنا کر اس کے ساتھ بیٹھی تھی چھٹی کے وقت گیٹ پر ماما کو دیکھتے ہی کہنے لگی  میرا دن بہت بُرا گزرا ٹیچر نے مجھے چڑیل کے پاس بیٹھا دیا،چڑیل کے پاس  ماما نے حیران ہو کر کہا  ہاں ماما ایک کالی سیاہ لڑکی میرے جیسی گوری لڑکی کے پاس بیٹھی چڑیل ہی لگے گی نا  اس نے باآواز بلند اس طرح کہا کہ پاس کھڑی سونیہ سن لے  گاڑی میں بیٹھی تو ماما نے اسے بہت ڈانٹا لیکن مجال ہے اس پر کوئی اثر ہو  جاری ہے  کہنے لگی  ماما تنگ نہ کریں میں تھکی ہوئی ہوں  اب اس کا یہ روز کا معمول ہو گیا تھا اس نے اپنے جیسے دو چار گوری گوری لڑکیوں سے دوستی کر لی تھی اور ان کے ساتھ مل کر سونیہ اور دوسری لڑکیوں کا مذاق اُڑاتی تھی کسی کو بندریا تو کسی کو چڑیل کہتی  یہ سوچے بغیر کہ ان کی کتنی دل آزاری ہوتی ہے  کسی کا دل توڑنا اللہ تعالیٰ کو کتنا ناپسند ہے کسی نے ٹیچر سے اس کی شکایت کر دی  انہوں نے اسے آفس میں بلایا اور سمجھایا کہ تکبر یعنی غرور اللہ کو بہت ناپسند ہے غرور کرنے والے کو اللہ پسند نہیں کرتا بلکہ شکر گزاری کو پسند کرتا ہے یعنی اللہ نے اگر کوئی چیز،کوئی نعمت اپنے بندے کو دی ہے تو اللہ کا شکر کرنا چاہئے غرور نہیں کرنا چاہئے اور اللہ نے مذاق اُڑانے سے بھی منع کیا ہے کہ جس کا مذاق اُڑایا جا رہا ہے شاید وہ اللہ کو مذاق اُڑانے والے سے زیادہ پسند ہو  رینا پر وقتی طور پر تو ان باتوں کا اثر ہوا لیکن وہ جلد ہی اپنی بری عادت کی طرف آ گئی  اس کی سالگرہ کا فنکشن تھا اس کی بہت ساری سہیلیاں اس کے گھر آئی ہوئی تھیں وہ میوزک لگا کر ڈانس کر رہی تھی رینا بہت انجوائے کر رہی تھی جب وہ اپنی دوستوں کے جھرمٹ میں بیٹھ کر مووی بنوا رہی تھی کہ ماسی کی بیٹی مشروب کی ٹرے لے کر کمرے میں داخل ہوئی اور کیمرے کے سامنے آ گئی  رینا نے آؤ دیکھا نہ تاؤ ایک زور کا تھپڑ اس کے منہ پر لگایا اور چیخ کر کہنے لگی بدتمیز لڑکی تم نے میری مووی خراب کر دی تم کالی اور بدصورت ہو کیمرے کے سامنے کیوں آ گئیں اب مجھے یہ مووی دوبارہ بنوانی پڑے گی  اسی رات کی بات ہے کہ وہ دوستوں کے ساتھ آئسکریم کھانے گئی تو گاڑی کا ایکسیڈنٹ ہو گیا  جان تو بچ گئی لیکن شیشے کی کرچیاں اس کے چہرے پر اس طرح پیوست ہوئیں کہ زخم ٹھیک ہونے پر بھی نشان مٹنے کی اُمید نہیں تھی  بہت دنوں کے بعد جب وہ سکول گئی تو اس کے چہرے پر زخموں کے نشان تھے اور رنگ بھی پھیکا ہو گیا تھا اس کے غرور کا سر نیچا ہو چکا تھا سب سے پہلی لڑکی جو اس کی دل جوئی کرنے آئی وہ سونیہ تھی جس کا اس نے ہمیشہ مذاق اُڑایا تھا اور دل آزاری کی تھی  رینا حیران ہو گئی کہ سونیہ کا دل اتنا خوبصورت ہے اب اسے احساس ہوا کہ اصل خوبصورتی کیا ہوتی ہے  رنگ روپ سب وقتی چیزیں ہیں،نا ختم ہونے والا حُسن تو دل کا خوبصورت ہونا ہوتا ہے  چہرے کا اور رنگ کا حسن تو ناپائیدار ہے  آج وہ اس مقام پر تھی کہ سب اس کا مذاق اُڑا سکتے تھے لیکن ٹیچر نے سب لڑکیوں سے کہا کہ رینا کو اللہ کی طرف سے سزا مل چکی ہے لہٰذا اس کو کوئی لڑکی پریشان نہ کرے اور سب اس کی دل جوئی کریں تاکہ سب سے اللہ راضی ہو اور پھر رینا نے ان تمام لڑکیوں سے جن کا مذاق اُڑاتی تھی معافی مانگی اور اللہ سے بھی معافی مانگی  اب وہ ایک اچھی سلجھی ہوئی بچی ہے سب کی دوست ہے  
خدیجہ عابد،پشاور  ایک لکڑہارا روزانہ لکڑیاں کاٹنے جنگل جاتا اور پھر شہر آ کر بیچ دیتا  ایک دفعہ اس نے جنگل کے سب سے بڑے درخت کو کاٹ دیا  لکڑہارا بہت زیادہ خوش ہوا اور ساری لکڑیاں گھر لے گیا  اس نے سوچا کہ اتنی زیادہ لکڑیوں سے میں بہت زیادہ پیسے کماؤں گا  اگلے دن جب وہ اُٹھا تو پورے گاؤں میں شور تھا کہ کسی نے جنگل کے سب سے بڑے درخت کو کاٹ دیا ہے  وہ درخت کسی عام آدمی نے نہیں بلکہ بادشاہ نے اپنے بیٹے کی پیدائش پر یادگار کے طور پر لگایا تھا  اس وقت بادشاہ کے سپاہی اُس آدمی کی تلاش میں ہیں،جس نے وہ درخت کاٹا ہے  لکڑہارے کو جب یہ پتا چلا تو وہ فوراً اپنے دوست کے گھر چلا گیا  اس نے اپنے دوست کو سارا قصہ سنایا اور کہا میری مدد کرو،میں اب کیا کروں  اس کے دوست نے کہا بادشاہ کے سپاہی تو ہر گھر کی تلاشی لے رہے ہیں  جاری ہے  اب تم یہ بتاؤ کہ تم خود کہیں چھپو گے یا ان لکڑیوں کو چھپاؤ گے  لکڑہارے نے کہا لکڑیاں تو بہت زیادہ ہیں،اگر میں کہیں چھپ گیا تو میرے گھر کی تلاشی تو لی جائے گی اور گاؤں والے یہ بتا دیں گے کہ یہ میرا گھر ہے  اس کے دوست نے کہا تم یہاں سے بہت دور بھاگ جاؤ،جہاں تمہیں کوئی پکڑ نہ سکے  لکڑہارے نے کہا مجھے لگتا ہے کہ بادشاہ کے سپاہی ہمارے گاؤں کی طرف آنے ہی والے ہوں گے میں جا رہا ہوں  لکڑہارے نے جانے کے لئے دروازہ کھولا تو سامنے بادشاہ کے سپاہی تھے  انہوں نے لکڑہارے کو پکڑ لیا اور کہا ہم نے تمہارے گھر کی تلاشی لی،وہاں ڈھیر ساری لکڑیاں ملی ہیں اور اس کے ساتھ ساتھ ایک لکڑی پر شہزادے کا نام بھی تھا،کیونکہ جب وہ بارہ سال کا ہوا تو بادشاہ نے نشانی کے طور پر اس کا نام لکھوا دیا تھا  چلو بادشاہ کے پاس  لکڑہارا بہت ڈر گیا  جب اسے بادشاہ کے سامنے پیش کیا گیا تو لکڑہارے نے کہا مجھے معاف کر دیں،مجھ سے بہت بڑی غلطی ہو گئی ہے  میں نے لالچ میں آ کر یہ سب کچھ کیا  بادشاہ نے کہا تم نے جو کیا ہے اس کی سزا تمہیں ملے گی اور مجھے یہ بھی پتا چلا ہے کہ تم درخت کاٹ لیتے ہو اور اس کی جگہ دوسرا پودا بھی نہیں لگاتے ہو،کیا تمہیں اس ملک کا اُصول نہیں پتا کہ اگر درخت کاٹتے ہو تو اس کی جگہ ایک پودا بھی لگانا چاہیے  اب تمہیں ایک سال جیل کی سزا ملے گی  
ثوبیہ محمد رمضان مغل،کراچی  ارے  پانی کہیں بھی نہیں ملا کیا  نیلی چڑیا نے زور زور سے ہانپتے ہوئے بھوری چڑیا سے پوچھا  ایک گھر کی چھت میں لگے بارش کے پرنالے میں نیلی چڑیا سورج کی جھلسا دینے والی تپش سے اپنے آپ کو محفوظ کیے ہوئے تھی،لیکن پھر بھی گرمی سے ہانپ رہی تھی  اُس کی چونچ مسلسل کھلی ہوئی تھی  کیا بتاؤں تمہیں  سب جگہ پانی تلاش کیا،لیکن کہیں ایک قطرہ بھی نہیں ملا  اب تو مجھ سے بولا بھی نہیں جا رہا  بھوری چڑیا نے افسردہ لہجے میں کہا  شدید گرمی اور پیاس نے اسے بے حال کر دیا تھا  وہ پسینے میں شرابور تھی  پانی کی تلاش میں مارے مارے پھرتے ہوئے دونوں کے حلق بہت خشک ہو گئے تھے  تلاش اور جدوجہد کے باوجود پانی اسے کہیں بھی نہیں ملا  جاری ہے  اچھا چلو  پریشان نہیں ہوتے،اللہ ہماری مدد کرے گا جو ہمیں روزانہ رزق دیتا ہے،وہی ہمارے لئے پانی کا بھی انتظام کر دے گا  نیلی چڑیا نے بھوری کے لہجے پر مایوسی دیکھی تو اسے تسلی دی  آج گرمی اپنے عروج پر تھی  سورج کی چلچلاتی دھوپ کی وجہ سے پرندے اپنے اپنے گھونسلوں میں بیٹھے ہانپ رہے تھے  شہر میں درخت نہ ہونے کی وجہ سے سب پرندے چونچ کھولے کسی چھاؤں کی تلاش میں اِدھر اُدھر بھٹک رہے تھے  ولید اور مہک کندھوں پر بیگ لٹکائے اسکول سے گھر واپس آ رہے تھے  انہوں نے گھر میں قدم رکھا تو صحن میں دیوار پر بیٹھی ایک بھوری چڑیا پر نظر پڑی  وہ گرمی سے منہ کھولے اپنے پروں کو زمین پر گرائے بے چینی سے اِدھر سے اُدھر سایہ کی تلاش کر رہی تھی  کبھی کمرے کی چھت پر اُڑ جاتی تو کبھی دیوار پر آ کر بیٹھ جاتی  نیلی چڑیا بھی وہیں آ گئی  ان دونوں کو ننھی چڑیوں پہ بہت ترس آیا  ہمیں ان کے لئے ایک برتن میں پانی رکھنا چاہیے  ولید نے مہک سے کہا  مہک برتن میں پانی بھر لائی اور وہ چاول کے پکے ہوئے تھوڑے سے دانے بھی ساتھ لے آئی  ولید نے برآمدے میں ایک طرف پانی کے برتن کے ساتھ چاول کے دانے بھی فرش پر رکھ دیے  دونوں بہن بھائی کمرے کے دروازے میں سے چھپ کر دیکھنے لگے  نیلی چڑیا نے پانی کو دیکھا تو اس کی آنکھوں میں چمک آ گئی  وہ چاول کے دانے دیکھ کر خوشی سے جھوم اُٹھی تھی اُس نے چوں چوں چوں چوں شور مچا دیا  ولید اور مہک ان کو چھپ کر دیکھنے میں محو تھے  چڑیوں کو پانی پیتے،چاول کے دانے کھاتے ہوئے دیکھ کر دونوں کے چہرے خوشی سے سرشار تھے  بھوری بہن  نیلی چڑیا نے اپنی سہیلی سے کہا میں نے کہا تھا ناں کہ اللہ ضرور ہمیں کہیں نہ کہیں سے رزق عطا کرے گا  دونوں پانی پینے لگیں  وہ ساتھ ساتھ چاول کے دانے بھی کھاتی جا رہی تھیں  نیلی چڑیا نے آسمان کی جانب دیکھتے ہوئے اللہ کا شکر ادا کیا  چڑیوں نے سیر ہو کر پانی پیا  اپنی پیاس بجھانے کے بعد انہوں نے دروازے کی جانب تشکر آمیز نظروں سے دیکھا اور پُھر سے اُڑ گئیں  ولید نے کہا ہمیں چاہیے کہ ہم بے زبان پرندوں کا خیال ضرور رکھیں  جب ہم کسی کی مدد کرتے ہیں تو اللہ خوش ہوتا ہے  دوسرے دن نیلی چڑیا اور بھوری چڑیا اپنے ساتھ دوسری چڑیوں کو بھی لے آئیں  سب چڑیوں کی خوشی کی انتہا نہ رہی  جب انہوں نے مٹی کے صاف ستھرے کونڈوں میں پینے کا پانی اور دانہ دیکھا  وہ سب خوشی خوشی پانی پی کر اپنی پیاس بجھانے لگیں  ساتھ میں دانہ بھی کھا رہی تھی  چڑیوں کو دیکھ کر ولید اور مہک کے دل کو ایسی راحت اور سکون کا احساس ہوا کہ آج سے پہلے انھیں کبھی ایسا محسوس نہیں ہوا تھا  اب وہ ہر روز پابندی سے چڑیوں کے لئے دانہ اور پانی کونڈوں میں رکھنے لگے  
سدرہ اخلاق،سرگودھا  یہ زمانہ قدیم کی بات ہے ایک گاؤں کا نام راس نگر تھا  وہاں کے لوگ بہت نیک اور اچھے تھے  اس گاؤں میں ایک شخص احمد علی رہتا تھا جو تھا تو بہت ہی غریب لیکن نیک انسان تھا،پیشے کے لحاظ سے وہ ایک کسان تھا اور گاؤں کے چودھری کی زمین پر کام کرکے اپنا اور گھر والوں کا پیٹ پالتا تھا  چودھری بہت ہی ظالم اور مغرور تھا  وہ دوسروں سے بُرا سلوک رکھتا اور لوگوں کی دل آزاری کرتا  احمد کی ایک ہی بیٹی تھی جس کا نام نوری تھا وہ آٹھویں جماعت کی طالبہ تھی،احمد علی کی خواہش تھی کہ اس کی بیٹی اعلیٰ تعلیم حاصل کرے  ایک دفعہ وہاں ایک فقیر آیا اور چودھری کے گھر کو دیکھ کر رُک گیا اور نوکر سے پانی مانگا  اسی اثناء میں چودھری نے فقیر کی آواز سنی تو وہ غصے سے بولا  جاری ہے  دفع ہو جاؤ اور اس کی بہت بے عزتی کی  فقیر بہت ہی پیاسا تھا،چودھری کا رویہ دیکھ کر وہ رو پڑا اور آگے چل پڑا  قریب ہی کھیتوں میں احمد کام کر رہا تھا  فقیر پیاس سے نڈھال تھا کہ چلنا بھی مشکل ہو رہا تھا  احمد فقیر کی یہ حالت دیکھ کر دوڑتا ہوا فقیر کے پاس آیا اور قریب ہی درخت کی چھاؤں تلے بیٹھایا  جلدی سے اپنا کھانا اور پانی لے کر آیا اور فقیر کو پیش کر دیا  فقیر پانی پی کر کچھ بہتر ہو گیا  اس نے تھوڑا سا کھانا بھی تناول کیا اور خوش ہو کر احمد کو دعا دی کہ اللہ تعالیٰ تمہاری ہر خوشی پوری کرے  کچھ دنوں بعد ایک دن وہ کھیتوں میں کام کر رہا تھا کہ اس کو ایک چابی ملی،اس نے چابی اپنی جیب میں ڈال لی جب وہ فارغ ہو کر گھر آیا تو اس نے وہ چابی اپنی بیوی کو دکھائی وہ دیکھنے میں کافی پرانی چابی تھی  اس نے وہ چابی تکیے کے پاس رکھی اور سو گیا،رات کو اس نے خواب میں دیکھا کہ کھیت کے قریب ایک درخت ہے جس کے تنے کے نیچے ایک صندوق ہے جس کی یہ چابی ہے  صبح جب اس کی آنکھ کھلی تو وہ سب کچھ بھول چکا تھا،اس نے چابی جیب میں ڈالی اور نوری کو سکول چھوڑنے چلا گیا،اس کے بعد وہ کھیتوں میں چلا گیا جب وہ تھک گیا تو وہ سانس لینے کیلئے اسی تنے پر آ بیٹھا جس پر اس نے فقیر کو بیٹھایا تھا اس کو سارا خواب یاد آ گیا،اس نے جلدی سے زمین کھودی تو وہاں صندوق موجود تھا  وہ صندوق لے کر گھر آیا  اس نے جلدی سے چابی نکالی اور صندوق کو کھولا  جیسے ہی صندوق کھلا سب کے منہ کھلے کے کھلے رہ گئے  سب حیران تھے اور کیوں نہ ہوتے  صندوق قدیم زیورات اور سونے کے سکوں سے بھرا ہوا تھا  احمد کی خوشی کی انتہا نہ رہی  وہ جلدی سے اُٹھا اور کچھ اشرفیاں اس نے رکھ کر باقی سارے گاؤں میں تقسیم کر دیں،احمد علی خوش تھا کہ اس کی نیکی کام آئی اور اب ان پیسوں کے ذریعے نوری کو تعلیم دلانے کی اس کی دیرینہ خواہش پوری ہو جائے گی  بات گاؤں کے چودھری تک جا پہنچی اور چودھری نے جب احمد کی زبانی یہ سارا ماجرا سنا تو اس نے اُسی دن اللہ کے حضور سچے دل سے توبہ کی اور اسی دن سے لوگوں کے کام آنے کا وعدہ کیا  
کسی ملک میں ایک خوبصورت باغ تھا،یہ باغ خوبصورت رنگ برنگے پھولوں سے بھرا ہوا تھا،اس باغ کی ایک خاص بات یہ تھی کہ یہاں رہنے والے پرندوں نے اپنے بہت اچھے اچھے گھر بنائے ہوئے تھے،ہر پرندے کی کوشش تھی کہ اس کا گھر سب سے زیادہ پیارا نظر آئے، مورنی کا گھر تو اتنا خوبصورت تھا کہ سب پرندے رشک کرتے تھے،اس نے اپنے گھر کو موتیوں،پھولوں اور سنہری تاروں سے سجا رکھا تھا  اور چڑیا تو پتہ نہیں کہاں کہاں سے مختلف قسم کی چیزیں لے آتی تھیں اس کا گھر بھی دیکھنے کے لائق تھا،طوطے کے گھر ہر ہفتے پارٹی ہوتی تھی سب پرندے وہاں جمع ہو کر خوب ہلہ گلہ کرتے،سب پرندے آپس میں دوست تھے،اور بطخ رانی کی تو کیا ہی بات تھی،جیسی وہ برف کی طرح سفید تھی اسی طرح اس کا گھر تھا،اس کے گھر میں ہر چیز سفید تھی،سفید پھولوں کی سجاوٹ،سفید موتی،رات کو اس کا گھر چاندنی میں اور بھی خوبصورت نظر آتا تھا  جاری ہے  بطخ رانی کی عادت بھی بہت اچھی تھی،سب پرندے اس کو بہت پسند کرتے تھے،کسی پرندے کو کوئی مسئلہ ہوتا تو بطخ رانی اس کا مسئلہ حل کرنے کی کوشش کرتی،اس باغ میں صرف کوا ایک ایسا پرندہ تھا جسے کوئی پسند نہیں کرتا تھا،اس کی عادات ہی ایسی تھیں  ہر کوئی اس کو سمجھاتا کہ تم بھی اپنا گھر بناؤ،لیکن کوا اتنا لاپرواہ تھا کہ اس نے اپنا گھر نہیں بنایا تھا،اِدھر اُدھر اُڑتا پھرتا رہتا تھا جب کبھی آوارہ گردی سے اُکتا جاتا،یا آندھی اور بارش ہوتی تو کسی نہ کسی پرندے کے گھر کا دروازہ کھٹکھٹاتا کہ پلیز مجھے اندر آنے دو  ایک دن موسم بہت خراب تھا،تیز ہوا چل رہی تھی،بارش بھی ہو رہی تھی سب پرندے اپنے اپنے گھروں میں سکون سے تھے،اچانک بطخ رانی کے گھر کا دروازہ کسی نے زور سے کھٹکھٹایا،بطخ سمجھ تو گئی کہ کون ہو گا لیکن پھر بھی پوچھا کہ کون ہے  پلیز مجھے اندر آنے دو  باہر سے کوے کی آواز آئی،میں بارش میں بھیگ گیا ہوں،بجلی بھی چمک رہی ہے،مجھے بہت ڈر لگ رہا ہے،بارش رُکتے ہی چلا جاؤں گا  لیکن میرے گھر میں بہت سامان ہے،بالکل جگہ نہیں ہے،تم کسی اور پرندے کے گھر چلے جاؤ،بطخ نے کہا  سب نے انکار کر دیا ہے  پیاری بطخ تم مجھے اندر آنے دو،کوے نے منت کی  اصل میں کوا جس گھر میں بھی جاتا وہاں کوئی نہ کوئی چیز خراب کر دیتا تھا اس لئے سب اس سے بچتے تھے،اس ہی لئے اب وہ بطخ کی منتیں کر رہا تھا،اسے پتہ تھا کہ بطخ بہت رحم دل ہے،اچھا آ جاؤ  بطخ نے دروازہ کھولتے ہوئے کہا  لیکن میری کوئی چیز خراب نہ کرنا،میرے ڈرائنگ روم کے قالین پر سو جاؤ اور ڈائینگ ٹیبل پر رکھی چیزوں کو ہاتھ نہ لگانا اس پر میں نے کھانے کا سامان رکھا ہے کیونکہ کل میری سالگرہ ہے سب پرندے آئیں گے  تم فکر نہ کرو پیاری بطخ  کوے نے کہا،میں کسی چیز کو ہاتھ نہیں لگاؤں گا  اچھا ٹھیک ہے،شب بخیر  اب سو جاؤ  بطخ نے کہا اور اپنے سونے کے کمرے میں چلی گئی  صبح جب بطخ کی آنکھ کھلی تو وہ بہت خوش تھی،اس نے اپنے کمرے کی کھڑکی سے دیکھا موسم بہت خوشگوار تھا،گزشتہ روز کی بارش کے بعد سارا باغ نکھرا نکھرا لگ رہا تھا،آج سالگرہ کی تقریب کا بہت مزا آئے گا،سب پرندے گانے گائیں گے اور مزے کے کھانے کھائیں گے،بطخ نے سوچا اور ڈرائنگ روم کی طرف بڑھی تاکہ کوے کو جگائے،لیکن یہ کیا  کوا سب کچھ کھا کر اور خراب کرنے کے بعد اُڑ چکا تھا  بطخ بیچاری بہت پریشان ہو گئی کہ اب کیا کرے  اس کے مہمان آنے والے تھے،اس کی سالگرہ کا مزا خراب ہو چکا تھا،وہ بیٹھ کر رونے لگی،اتنے میں اس کے مہمان پرندے آ گئے وہ گفٹ بھی لائے تھے اور خوشی سے گانے گا رہے تھے  پیاری بطخ کیک کاٹو تمہارا کیک مزے کا ہوتا ہے،مورنی نے کہا  لیکن بطخ اُداس بیٹھی تھی،جب پرندوں کو بطخ کی اُداسی کی وجہ معلوم ہوئی تو انہیں کوے پر بہت غصہ آیا اور انہوں نے کوے سے بائیکاٹ کا فیصلہ کیا کہ آئندہ اسے باغ میں داخل نہیں ہونے دیا جائے گا  پھر سب پرندوں نے مل کر بطخ کی سالگرہ کی تقریب کا انتظام کیا،مورنی بہت سلیقہ مند تھی،اس نے جلدی سے کیک بنا لیا،طوطا بہت سے امرود لے آیا،چڑیا اور بلبل بھی پھل لے آئے،اس طرح چاٹ بنا لی گئی بطخ نے کیک کاٹا سب پرندوں نے بہت انجوائے کیا  کھانے کے بعد میوزیکل پروگرام ہو رہا تھا کہ دروازے پر دستک ہوئی،مور نے جا کر دروازہ کھولا تو کوا زخمی حالت میں کھڑا تھا اس کے پر ٹوٹ چکے تھے وہ رو رہا تھا  بطخ سے معافی مانگنا چاہتا تھا،اس نے بتایا کہ جب وہ بطخ کی چیزیں کھا کر اُڑا تو اس پر ایک عقاب نے حملہ کر دیا وہ مقابلہ نہیں کر سکا اور نیچے گر گیا جہاں ایک بلی نے پر نوچ لیے،بہت مشکل سے جان بچا کر یہاں تک پہنچا،سچ ہے برائی کا بدلہ ضرور ملتا ہے،بطخ نے کوے کی حالت دیکھ کر سب پرندوں کے مشورے سے اسے معاف کر دیا  
بلال حسین  ایک بھیڑیا شکار کی تلاش میں اِدھر اُدھر گھومتے گھومتے ایک غار کے پاس پہنچا،جہاں سے تازہ گوشت کی مہک آ رہی تھی،بھوک اور اُوپر سے تازہ گوشت اس سے رہا نہ گیا اور وہ غار کے اندر چلا گیا  جب وہ غار میں پہنچا تو اس نے اپنے دوست چیتے کو بکری کھاتے ہوئے دیکھا تو حیرانی سے بولا ارے تم  کہاں غائب تھے اتنے عرصے سے  بڑے مزے آ رہے ہیں اکیلے ہی پوری بکری کھا رہے ہو  چیتا بولا، ہاں بھائی  شکار کے لئے محنت کی اور اب اس محنت کا پھل کھا رہا ہوں،تم سناؤ خیریت تو ہے  بڑے کمزور دکھائی دے رہے ہو،حالانکہ پہلے تو اچھے بھلے صحت مند تھے  بھیڑیے نے کہا،کیا بتاؤں  تم تو آسانی سے شکار کرکے کھا لیتے ہو،مگر مجھے کافی پریشانی ہوتی ہے،قریب کے گاؤں سے روزانہ جنگل میں بکریوں کا ایک ریوڑ گھاس چَرنے آتا تو ہے،مگر ریوڑ کے ساتھ بہت سے موٹے تازے کتے ہوتے ہیں اس لئے میں ان کا شکار نہیں کر پاتا  جاری ہے  چیتے بھائی  تم مجھے کوئی آئیڈیا دو کہ میں کس طرح ان بکریوں کا شکار کروں اور واپس پہلے جیسی صحت بنا سکوں  چیتے نے کہا، میرے ذہن میں ایک آئیڈیا ہے،میں نے جو بکری کھائی ہے،اس کی کھال تم لے لو اور کل صبح اسے پہن کر بیٹھ جانا پھر جیسے ہی ریوڑ آئے تم بکری کا بھیس بدل کر اس میں چپکے سے شامل ہو جانا اور آگے کیا کرنا ہے یہ تو تم خود جانتے ہو  سمجھ گیا چیتے بھائی  کیا آئیڈیا دیا ہے،واہ  چیتے کا شکریہ ادا کرتے ہوئے بھیڑیے نے وہاں سے کھال اُٹھائی اور رخصت ہو گیا  روزانہ کی طرح جب اگلے دن بکریوں کا ریوڑ آیا تو بھیڑیا وہ کھال پہن کر چپکے سے بکریوں کے ریوڑ میں شامل ہو گیا اور ایک بکری کو اپنی خوراک بنا لی،اس کے بعد وہ روزانہ ایسا کرنے لگا  بھیڑیا بڑا خوش تھا کیونکہ وہ بغیر محنت کے روزانہ ایک بکری کو اپنی خوراک بنا رہا تھا،کچھ دن گزرے تو مالک کو بکریوں کے کم ہونے پر تشویش ہوئی،مگر اسے سمجھ نہیں آ رہا تھا کہ سیکیورٹی ہونے کے باوجود بکریاں کیسے کم ہو رہی ہیں  مالک نے سیکیورٹی کی ذمہ داری چالاک لومڑی کو سونپ دی  چالاک لومڑی چپ چاپ رات کو بکریوں کے باڑے میں گئی،جس وقت سب بکریاں آرام کر رہی تھیں،وہ دور سے بیٹھی ایک ایک بکری کو بغور دیکھ رہی تھی کہ اچانک اس کی نظر ایک بکری پر پڑی جو ایک آنکھ سے سو رہی تھی اس طرح کہ ایک آنکھ کھولے دوسری بند کر لے اور دوسری کھولے تو پہلی آنکھ بند کر لے  اس نے یہ ساری بات مالک کو بتائی تو فوراً مالک کے ذہن میں خیال آیا کہ اس طرح تو بھیڑیا سوتا ہے  اس نے فوراً اپنے عملے کی مدد سے دھوکے باز بھیڑیے کو پکڑ لیا  پیارے بچو  جھوٹ بول کر،دھوکا دے کر ہم عارضی طور پر تو کوئی خوشی حاصل کر سکتے ہیں،مگر یاد رکھیں کہ جھوٹ جلد یا کچھ دیر میں سامنے آ ہی جاتا ہے اور پھر آپ کے پاس پچھتاوے کے سوا کچھ نہیں بچتا  بھیڑیے کی اس کہانی سے سبق حاصل کریں اور پکا ارادہ کر لیں کہ کچھ بھی ہو جائے ہمیشہ سچ ہی بولنا ہے،کبھی کسی کو دھوکا نہیں دینا  
کافی رات ہو گئی تھی لیکن رازی ابھی تک جاگ رہا تھا  وہ تصویر مکمل کئے بنا سونا نہیں چاہتا تھا  ابھی تھوڑی دیر پہلے ہی ماما کمرے میں آئی تھی اور پوچھا تھا  تمہارے کمرے کی لائٹ کیوں جل رہی ہے ابھی تک سوئے کیوں نہیں  رازی نے ماما کو بتایا کہ سکول میں مصوری کا مقابلہ ہے  جس کی پینٹنگ سب سے اچھی ہو گی اسے انعام ملے گا اور وہ پینٹنگ شہر میں ہونے والی ایک بڑی نمائش میں رکھی جائے گی  ماما اسے شب بخیر کہہ کر اور جلد سونے کی تاکید کرکے چلی گئی تھی  اب رازی ہاتھ میں برش تھامے سامنے رنگ رکھے کوئی بہت بڑا شاہکار تخلیق کرنے کی کوشش میں تھا اس کے ذہن میں جو بھی خیال آتا وہ یہ سوچ کر اسے رد کر دیتا کہ نہیں اس سے بھی اچھا کوئی اچھوتا سا خیال ہو جس کو وہ رنگوں میں ڈھال کر کینوس پر منتقل کرے  جاری ہے  رات گہری ہو چکی تھی رازی نے سوچا وہ تصویر بنانا شروع کر دے  ہو سکتا ہے بنانے کو دوران اچھے آئیڈیاز ساتھ ساتھ آنے لگیں اور کچھ اچھا بن جائے  اچانک ہی اسے یاد آیا کہ آج شام پارک سے واپس آتے ہوئے اسے سڑک پر گرا ہوا شناختی کارڈ ملا تھا جو اس نے اپنے دوستوں کو دکھایا تھا کہ کسی کے والد کا تو نہیں لیکن کسی نے حامی نہیں بھری تھی  ایک دوست نے کہا تھا کہ اس شناختی کارڈ پر جو تصویر ہے اس سے تو یہ انکل غیر ملکی لگ رہے ہیں  ایک دوست نے کہا ان انکل کا بال بنانے کا اسٹائل بہت پیارا ہے رازی کو خیال آیا کہ کیوں نہ شناختی کارڈ والے انکل کی تصویر بناؤں  یہ سوچتے ہی اس نے شناختی کارڈ پر دیکھ دیکھ کر ایک زبردست پینٹنگ تیار کر لی  رنگوں کے مناسب استعمال سے اس تصویر کی خوبصورتی مزید بڑھ گئی اس نے اس تصویر کو پینٹ کرتے ہوئے بالوں کے اسٹائل پر بہت محنت کی اور تصویر پر کیپشن دیا نامعلوم دوست  دوسرے دن سکول کے بڑے ہال میں مقابلہ تھا مشہور مصور آئے ہوئے تھے جو مقابلے کے جج تھے،بہت سی اچھی تصاویر مقابلے میں پیش کی گئیں  پہلا انعام رازی کو ہی ملا اور اس کی بنائی تصویر کو شہر کی ایک بڑی آرٹ گیلری کی نمائش میں شامل کرنے کے لئے منتخب کیا گیا  جس دن آرٹ گیلری میں تصاویر کی نمائش تھی  رازی اپنے ماما پاپا کے ساتھ وہاں موجود تھا وہ سب لوگوں کے اپنی بنائی تصویر پر کیے گئے تبصرے سن رہا تھا  سب لوگ اس کی بنائی تصویر کی تعریف کر رہے تھے کہ بچے نے یونانی نقوش والے شخص کو کس مہارت سے پینٹ کیا ہے  بالوں پر بہت محنت کی ہے  رازی اور اس کے ماما پاپا یہ تبصرے سُن کر خوش ہو رہے تھے  اچانک کسی نے رازی کے کاندھے پر ہاتھ رکھا جیسے ہی رازی نے مڑ کر دیکھا تو حیران رہ گیا  اس کی بنائی ہوئی تصویر مجسم اس کے سامنے تھی وہ انکل بھی حیرت سے کبھی رازی اور کبھی اپنی تصویر کو دیکھ رہے تھے  انہوں نے نرمی سے پوچھا بیٹا آپ نے مجھے کہاں دیکھا تھا  رازی نے بتایا کہ مجھے سڑک پر گرا ہوا شناختی کارڈ ملا تھا جس پر آپ کی تصویر تھی  اوہو ہو  انہوں نے خوشی کے ساتھ کہا مجھے کئی روز سے شناختی کارڈ گم ہونے کی پریشانی تھی کیا وہ آپ کے پاس ہے  جی میں نے سنبھال کر رکھا ہوا ہے رازی نے کہا  شکر ہے انکل نے سکون کا سانس لیا پھر انکل رازی کے ماما پاپا سے ملے انہوں نے انکل کو اپنے گھر مدعو کیا  اگلے ہی دن انکل رازی کے لئے بہت سے تحائف لے کر ان کے گھر آئے پاپا نے ان کے لئے شاندار دعوت کا انتظام کیا تھا  انکل ملک یونان سے سیاحت کی غرض سے آئے ہوئے تھے اور وہ اپنے ملک میں ایک اعلیٰ عہدے پر فائز تھے وہ اپنے شناختی کارڈ کے گم ہونے سے بہت پریشان تھے جو انہیں بڑے عجیب انداز میں واپس مل گیا تھا  انہوں نے رازی کو بہت سراہا ایک تو اس کے فن کی تعریف کی یقینا یہ ایک بہترین کاوش تھی اور دوسرا یہ کہ اس طرح سے ان کا گمشدہ کارڈ ملنے کے ساتھ ساتھ ایک نامعلوم دوست،ایک بہترین دوست بن گیا تھا اور وہ رازی کی فیملی کے پکے دوست بن گئے  انہوں نے رازی کو اپنی فیملی سے ملوایا  ان کا ایک بیٹا رازی کا ہم عمر تھا اسے بھی مصوری کا شوق تھا وہ بھی رازی کا دوست بن گیا  رازی کے پاپا نے انہیں سیاحت کے ایسے مقامات کے بارے میں بتایا جن کے بارے میں انہیں پتہ نہیں تھا وہ کہتے تھے پاکستان بہت خوبصورت ملک ہے  جب انکل اور ان کی فیملی کے واپس جانے کا وقت آیا تو رازی بہت اُداس ہوا لیکن انکل نے کچھ عرصے بعد ہی ان سب کو یونان سیاحت کے لئے بلوایا  رازی کے ماما پاپا کو یونان بہت پسند آیا  اب رازی ڈاکٹر بن چکا ہے اور اس کی شادی یونانی انکل کی بیٹی مریانہ سے ہو گئی ہے  وہ دونوں اپنی زندگی میں بہت خوش ہیں کبھی کبھی جب ان کی آپس میں ہلکی پھلکی نوک جھونک ہوتی ہے تو دونوں غصے میں یہ کہنا نہیں بھولتے کاش  سڑک پر گرا کارڈ نہ ملا ہوتا اور مریانہ کہتی ہے کاش  آپ کو میرے پاپا کا کارڈ نہ ملا ہوتا،اس پر دونوں ہنس دیتے ہیں اور لڑائی ختم ہو جاتی ہے  
ارسلان اللہ خان  راشد اور رمضان ہم مزاج دوست تھے  کالج کے امتحانات سے فارغ ہوئے تو اس بار ناران کاغان کے برف پوش علاقوں کی سیر کا پروگرام ترتیب دیا  دونوں نے موسم کے مطابق اپنا گرم سامان اور ضرورت کی تمام چیزیں ساتھ لیں،تاکہ کسی قسم کی کوئی دشواری نہ ہو  اسی دوران ان دونوں نے اپنے استاد پروفیسر انور سے ملاقات کی جو ایک بہترین شکاری تھے اور اکثر مہمات پر جاتے رہتے تھے  انھوں نے دونوں دوستوں کو بہت سی اہم باتیں بتائیں  انھوں نے ایک کاغذ دیتے ہوئے کہا اس سفر کو محض تفریح کا ذریعہ نہ بناؤ،بلکہ اسے مہم بناؤ  کاغان میں میرا دوست اکرم بٹ رہتا ہے،میں پرسوں تم دونوں سے وہاں ملوں گا  پھر ہم برفانی مہم پر ساتھ جائیں گے  یس سر  راشد اور رمضان نے پُرجوش ہو کر کہا  جاری ہے  دونوں کاغان میں بٹ صاحب کے گھر پہنچ گئے  خوش آمدید میرے نوجوان دوستو  مجھے انور نے تم دونوں کے بارے میں بتا دیا تھا  جی سر  ہمیں آپ سے مل کر بہت خوشی ہوئی  اگلے دن پروفیسر انور بھی کاغان آ گئے  مزیدار کھانے کے بعد وہ اکرم بٹ کے ساتھ مل کر اپنی برفانی مہم جوئی کا نقشہ لے کر بیٹھ گئے  اگلے دن چاروں حضرات مہم پر روانہ ہو گئے  آج تو خرگوش اور پہاڑی بکرے ہاتھ آئے،لیکن کل  پروفیسر انور نے بٹ صاحب کی طرف مسکراتے ہوئے دیکھا  یار راشد مجھے تو نیند ہی نہیں آ رہی  جانے ان حضرات کے کیا ارادے ہیں  ہم تو اچھا خاصا تفریح کرنے نکلے تھے اور بے وجہ ان کے ساتھ پھنس گئے  رمضان  اب یہ مت بولو  دیکھو تم نے ہی کہا تھا کہ شکار کرنا ہے  اگلے دن بھرپور ناشتے کے بعد بٹ صاحب نے دونوں لڑکوں کو پستول چلانے کی ٹریننگ دی  اس کے بعد پروفیسر انور شکاری لباس میں نمودار ہوئے  آج تو بٹ صاحب بھی ماہر شکاری لگ رہے تھے  جیپ میں بیٹھ کر چاروں افراد برفانی علاقے کی جانب چل دیے  دیکھو نوجوانوں  ہم اس وقت کاغان کے قریب ہی ایک گاؤں میں جا رہے ہیں جو برف سے ڈھک چکا ہے  شدید برف باری ہے  لوگوں کے پاس کھانے پینے کا سامان بھی ختم ہو رہا ہے اور باہر وہ نکل نہیں سکتے،کیونکہ وہاں ایک آدم خور چیتا کہیں سے آ گیا ہے  بٹ صاحب کو باقاعدہ فاریسٹ ڈیپارٹمنٹ سے آرڈر ملا ہے کہ گاؤں والوں کو اس عفریت سے نجات دیں  یہ سننا تھا کہ راشد اور رمضان کے حواس گم ہو گئے  بچوں  ڈر تو نہیں گئے یا کوئی مسئلہ تو نہیں ہے  نہیں نہیں سر  ہمیں تو مزہ آ رہا ہے  کچھ ہی دیر میں جیپ برفانی گاؤں میں تھی  مستقل برف باری ہو رہی تھی جو کبھی تیز ہو جاتی اور کبھی ہلکی  کافی دیر تک گھوم پھر کر مقامی لوگوں کی مدد سے علاقے کا جائزہ لیا گیا  جب سب تھک گئے تو گاؤں کا ایک شخص سب کو اپنے گھر لے گیا  یخ بستہ ہواؤں اور جسم کو جما دینے والی سردی میں اس نے گرما گرم بکرے کا سالن اور نان سے اپنے مہمانوں کی ضیافت کی  کچھ دیر سستانے کے بعد جب وہ باہر نکلے تو شام ڈھل رہی تھی  روشنی ماند پڑ رہی تھی  ہلکی ہلکی برف باری جاری تھی کہ اچانک کسی کی زور دار چیخ سنائی دی  پروفیسر انور،بٹ صاحب کے ساتھ بندوقیں لے کر وہاں بھاگے  پیچھے پیچھے رمضان اور راشد بھی تھے  کچھ مقامی لوگ بھی ساتھ تھے  تھوڑی دور جا کر کیا دیکھتے ہیں کہ ایک آدمی خون میں لت پت پڑا ہے اور ایک خوف ناک چیتا اس پر وار کرنے والا ہے  اتنے سارے لوگوں کو ایک ساتھ دیکھ کر چیتا پہلے تو گھبرایا،لیکن اس پر بھوک کا اتنا غلبہ تھا کہ وہ بھاگنے کے بجائے وہیں کھڑا ہو کر باقی لوگوں پر غرانے لگا  پروفیسر صاحب نے راشد اور رمضان کی جانب آنکھوں سے واپس جانے کا اشارہ کیا تو وہ پیچھے ہٹ گئے اور ایک ذرا اونچے اور محفوظ مقام پر جا کر سارا منظر دیکھنے لگے  دراصل گاؤں والوں نے ان درندوں سے محفوظ رہنے کے لئے مختلف جگہوں پر کچھ مچان قسم کی محفوظ پناہ گاہیں تیار کر رکھی تھیں جن میں چھپ کر جان بچائی جا سکتی تھی  راشد اور رمضان بھی ایک ایسی ہی پناہ گاہ تک پہنچ گئے تھے  بٹ صاحب اور پروفیسر انور آگے بڑھنے لگے تو گاؤں کے لوگ بولے نہیں صاحب  آگے مت بڑھو  یہ بہت خطرناک جانور ہے،تمہیں مار ڈالے گا  پروفیسر صاحب نے منہ پر اُنگلی رکھ کر دھیرے سے کہا خاموش  چپ رہو  مجھے اس کی آنکھوں میں آنکھیں ڈال کر دیکھنے دو  بٹ  یہ مجھ پر حملہ کرنا چاہتا ہے  تم رائفل سنبھال لو اور باقی لوگ اس کو بھگانے کے بجائے زخمی کے پاس جا کر اس کی جان بچائیں ورنہ وہ تڑپ تڑپ کر مر جائے گا  ابھی یہ بات پروفیسر صاحب نے کہی ہی تھی کہ برفانی چیتے نے بجائے پروفیسر انور کے،بٹ صاحب پر حملہ کر دیا  اس اچانک حملے کا سامنا کرنے کو کوئی تیار نہ تھا  پروفیسر صاحب نے گاؤں والوں سے اپنی رائفل لی،لیکن بدحواسی میں ان سے گولی ہی نہ چلی  ادھر چیتا بٹ صاحب کو گرا چکا تھا  اُدھر سب کے اوسان خطا ہو چکے تھے  بٹ صاحب کو اپنی موت کا یقین ہو گیا  چیتے نے اپنے خونخوار دانتوں اور نوکیلے پنجوں سے حملہ کرکے انھیں لہولہان کر دیا تھا  اچانک ایک گولی چلنے کی آواز آئی اور چیتا یک دم ڈھیر ہو گیا  گولی چیتے کے بھیجے میں لگی تھی  سب حیران تھے کہ آخر یہ کون اس نازک وقت میں فرشتہ بن کر آیا اور بٹ صاحب کی جان بچا لی  اب جو سب نے دیکھا تو وہ راشد تھا  لوگ ابھی تک حیران تھے کہ آخر یہ ہوا کیا ہے  اسی دوران رمضان آگے بڑھا اور فوراً اس زخمی اور بٹ صاحب کو گاؤں والوں کی مدد سے قریبی کلینک لے گیا،جہاں ان کو طبی امداد فراہم کی گئیں  راشد کو مقامی لوگوں نے کندھوں پر بیٹھا کر سارے برفانی علاقے کی سیر کرائی  رمضان بھی اس کے ساتھ تھا  رمضان کو بھی بٹ صاحب اور زخمی آدمی کی فوری امداد کرنے پر خوب سراہا گیا  پروفیسر انور نے کہا مجھے تم پر فخر ہے،بچو  بٹ صاحب اور زخمی آدمی نے بھی دونوں دوستوں کا بھرپور شکریہ ادا کیا  گاؤں والوں نے سب کو تحائف سے نوازا اور سارا برفانی علاقہ مزے سے گھمایا  یہ راشد اور رمضان کی سب سے یادگار برفانی مہم تھی  
سارہ خان،میرپور خاص  میں اور میری چھوٹی بہن ایک درخت کے نیچے جھولا جھول رہے تھے  میری چھوٹی بہن نے درخت کے کچھ پتے توڑے تو کسی کے کراہنے کی آواز سنائی دی  اِدھر اُدھر دیکھا تو کوئی نہیں تھا  چھوٹی بہن نے دوبارہ پتے توڑے  دوبارہ وہی آواز سنائی دی  میں نے پوچھا کون  آواز آئی میں درخت ہوں  پہلے تو میں حیران رہ گئی کہ درخت بھی بول سکتا ہے  میں نے پوچھا تم کیوں کراہ رہے ہو  درخت نے کہا جب کوئی میرے پتے توڑتا ہے تو مجھے تکلیف ہوتی ہے  میں نے کہا معاف کرنا،ہم نے تمہیں تکلیف دی  جب کہ تمہارے بہت سے فائدے بھی ہیں  درخت بولا ہاں،میرے سائے میں بیٹھ کر لوگ سکون محسوس کرتے ہیں  جاری ہے  میں قدرتی ٹھنڈک فراہم کرتا ہوں  اس کے علاوہ میں ہوا کو صاف رکھتا ہوں  میں نے کہا آج کل ماحول میں آلودگی بہت زیادہ ہے اس کی وجہ کیا ہے  درخت نے بتایا اس کی سب سے بڑی وجہ یہ ہے کہ انسان ہمیں کاٹ کاٹ کر تیزی سے ختم کر رہا ہے  گلیاں چوڑی کرنے،نئی بستیاں بسانے کے لئے ہمیں کاٹ دیا جاتا ہے  ہم آکسیجن بھی فراہم کرتے ہیں  ہمیں ختم کرنے کی وجہ سے دنیا میں گرمی بھی بڑھ رہی ہے،جسے گلوبل وارمنگ کہتے ہیں  گرمی کی شدت سے جنگلات میں آگ لگ جاتی ہے  میں نے پوچھا انسانوں کو کوئی پیغام دینا چاہتے ہیں  درخت انسانوں کے لئے میرا پیغام یہ ہے کہ وہ زیادہ سے زیادہ درخت لگائیں  اگر کسی وجہ سے درخت کاٹنا پڑے تو اس کی جگہ دوسرا درخت لگائیں اور مہربانی کرکے میرے پتے نہ توڑا کریں  
ارسلان خان  شیر جنگل میں آرام کر رہا تھا کہ اس نے بلی کو دیکھا تو اسے آواز دے کر بلایا  شیر نے بلی سے پوچھا تم دیکھنے میں تو مجھ جیسی ہو لیکن تمہارا قد اتنا چھوٹا کیوں ہے  بلی نے اداسی سے کہا، ظالم انسان نے میرا قد چھوٹا کر دیا ہے، ویسے میں رشتے میں تمہاری خالہ ہوں  شیر نے یہ سنا تو غصے سے کہا، کس کی مجال کہ میری خالہ پر ظلم کرے میں اسے سخت سزا دوں گا  بلی نے کہا، بھانجے ایسی غلطی مت کرنا تم انسان کا مقابلہ نہیں کر سکتے وہ بہت چالاک ہے  شیر نے گرج کر کہا، میں جنگل کا بادشاہ ہوں، میرا سامنا کون کر سکتا ہے  تم مجھے انسان کے پاس لے چلو پھر دیکھنا میں کیا کرتا ہوں  ٹھیک ہے میں تمہیں لے جاتی ہوں لیکن اس کے قریب نہیں جاؤں گی  جاری ہے  بلی نے خوفزدہ لہجے میں کہا  تم دور رہ کر اس کی پٹائی کا تماشا دیکھنا شیر نے ہنستے ہوئے کہا اور پھر دونوں جنگل میں آگے بڑھ گئے  تھوڑی ہی دور گئے تھے کہ انہیں ایک لکڑہارا نظر آیا  بلی نے شیر سے کہا یہ ہی ہے انسان، جس نے مجھ پر ظلم کیا ہے  شیر لکڑہارے کی طرف بڑھا اور بلی قریب ہی درختوں میں چھپ گئی  شیر ایک جست میں اچانک لکڑہارے کے سامنے پہنچ گیا، اسے دیکھ کر لکڑہارا گھبرا گیا  شیر نے گرج کر کہا، او ظالم انسان تو نے میری خالہ پر بڑے مظالم کئے ہیں، ان کا بدلہ لینے آیا ہوں، تم نے میری خالہ بلی کا قد چھوٹا کر دیا ہے ناں  لکڑہارے نے شیر کو بہت سمجھایا، مگر وہ نہ مانا، آخر تنگ آ کر اس نے کہا تم تھوڑی دیر یہاں ٹھہرو میں لکڑیوں کا گٹھا سامنے والی اپنی جھونپڑی میں چھوڑ کر آتا ہوں  شیر نے کہا ٹھیک ہے، میں تمہارا انتظار کروں گا  لکڑہارا چند قدم آگے بڑھا اور پھر رک گیا، شیر نے رکنے کی وجہ پوچھی تو لکڑہارے نے کہا مجھے خطرہ ہے کہ میرے آنے تک تم ڈر کر بھاگ جاؤ گے  شیر نے غصے سے کہا بکواس بند کرو میں جنگل کا بادشاہ ہوں اور مقابلہ کرنے آیا ہوں میں کیوں بھاگوں گا  بہرحال یہ بتاؤ کہ تمہیں یقین کیسے آئے گا  لکڑہارے نے کہا، تم کسی درخت کے ساتھ کھڑے ہو جاؤ میں تمہیں اس کے تنے سے باندھ دوں گا  شیر اس کی باتوں میں آ گیا اور لکڑہارے نے اسے ایک درخت کے ساتھ رسی سے باندھ دیا، پھر اس نے اپنا ڈنڈا اُٹھایا اور شیر سے بولا میں تجھے بتاتا ہوں کہ بدلہ کیا ہوتا ہے اور کیسے لیا جاتا ہے  یہ کہہ کر لکڑہارے نے شیر کو اس قدر مارا کہ وہ لہو لہان ہو گیا  لکڑہارا تھک چکا تھا، اس نے کہا میں پانی پی کر آ رہا ہوں پھر تمہاری خبر لیتا ہوں  یہ کہہ کر وہ اپنی جھونپڑی میں گیا تو بلی جھاڑیوں سے نکلی اور شیر سے کہا میں نہ کہتی تھی کہ انسان بہت چالاک ہے تم اس کا مقابلہ نہیں کر سکتے  
جاوید اقبال  ایک دن دوستوں کا بیٹھے بیٹھے گاؤں جانے کا پروگرام بن گیا  ہم اپنے مختصر سامان کے ساتھ ریلوے اسٹیشن پہنچ گئے  وہاں ہمارے دوست سہراب بابو نے سب دوستوں سے ٹکٹوں کے پیسے لے لیے اور کہا تم لوگ یہیں ٹھہرو  میں ٹکٹیں لے آتا ہوں  یہ کہہ کر سہراب بابو ٹکٹوں والی کھڑکی کے باہر لگی قطار میں جا کھڑے ہوئے  ریلوے پلیٹ فارم پر بڑی گہما گہمی تھی  مسافر تیزی سے اِدھر اُدھر آ جا رہے تھے  سرخ وردی پہنے قلی سروں پر سامان اُٹھائے چلے جا رہے تھے  کچھ لوگ چائے، پان کے کھوکھوں پہ کھڑے تھے  کچھ کتابوں کے اسٹال پر کتابیں رسالے دیکھ رہے تھے  ہم نے بھی وہاں سے کچھ کتابیں خرید لیں، تاکہ سفر میں پڑھتے ہوئے جائیں گے  جاری ہے  اتنے میں ہماری ریل گاڑی آ گئی  گاڑی دیکھتے ہی مسافروں میں ہل چل سی مچ گئی  لوگ تیزی سے گاڑی کی طرف بڑھے  اندر والے مسافر نیچے اُترنے لگے  ہم بھی دوسرے مسافروں کے ساتھ گاڑی میں سوار ہو گئے اور اپنی سیٹوں پر بیٹھ گئے  کچھ ہی دیر میں بوگی میں بیٹھے مسافروں میں جان پہچان کا ماحول بن گیا اور لوگ آپس میں باتیں کرنے لگے  چار پانچ اسٹیشن گزرتے تھے کہ سفید وردی پہنے ٹکٹ چیکر ڈبے میں داخل ہوا  سہراب بابو اپنی سیٹ سے اُٹھے اور کہا میں ذرا باتھ روم جا رہا ہوں  ٹکٹ چیکر ٹکٹوں کا پوچھے تو کہہ دینا، دوست کے پاس ہیں  یہ کہہ کر وہ ریل گاڑی کے بیت الخلا میں گھس گئے  ٹکٹ چیکر بابو دوسرے مسافروں کی ٹکٹیں دیکھتا ہوا ہمارے پاس آ گیا اور ٹکٹوں کا پوچھا  ہم نے کہا دوست کے پاس ہیں  ٹکٹ چیکر وہیں ہمارے پاس کھڑے ہو کر انتظار کرنے لگا  جب کافی دیر ہو گئی اور سہراب بابو باہر نہ نکلے تو وہ بولا میں اگلے کسی اسٹیشن پر تمہاری ٹکٹیں چیک کروں گا  اور اگلے ڈبے کی طرف بڑھ گیا  ٹکٹ چیکر کے جانے کے بعد سہراب بابو باتھ روم سے نکل آئے  ہم باتوں میں مصروف ہو گئے  سارے راستے سہراب بابو اپنے بزرگوں کی بہادری اور سخاوت کے قصے سناتے رہے  یونہی وقت گزر گیا اور ہم اپنی منزل پر پہنچ گئے  گاڑی سے اُترے تو سہراب بابو بولے تم لوگ یہیں ٹھہرو  میں ابھی آیا  اور ریلوے اسٹیشن کی ایک طرف بڑھ گئے  کچھ دیر بعد سہراب بابو واپس آئے تو ہم باہر کے رستے کی طرف بڑھے  گیٹ پر وہی ٹکٹ چیکر باہر جانے والے مسافروں کی ٹکٹیں دیکھ رہا تھا، جو گاڑی کے ڈبے میں مسافروں کی ٹکٹیں چیک کرنے آیا تھا  ہمیں دیکھ کر وہ چوکنا ہو گیا  اچانک سہراب بابو بازو پھیلائے تیزی سے ٹکٹ چیکر کی طرف بڑھے اور ارے مشتاق بھائی  کیسے ہو  گھر میں سب خیریت ہے  کہتے ٹکٹ چیکر سے گلے مل گئے اور ہمیں اشارہ کیا کہ نکل جاؤ  ہم گیٹ سے باہر آ گئے  ریلوے اسٹیشن کے سامنے ہوٹل پر سیخ کباب بن رہے تھے  قریب ہی تندور سے گرم گرم نان نکل رہے تھے  کبابوں کی مسحور کن خوشبو سے ہماری بھوک چمک اُٹھی  ایک دوست بولے کیوں نہ آج سہراب بابو کی خاندانی سخاوت کو آزمایا جائے  چنانچہ جیسے ہی سہراب بابو گیٹ سے باہر نکلے ہم نے انھیں گھیر لیا اور کہا سہراب بابو  سخت بھوک لگی ہے، کباب بڑے مزے کے لگ رہے ہیں  سہراب بابو بولے آؤ بھئی آؤ، جی بھر کے کھاؤ  تم بھی کیا یاد کرو گے، کسی رئیس سے پالا پڑا ہے  ہم ہوٹل کی کرسیوں پر بیٹھ گئے  کچھ ہی دیر میں ہوٹل کے ملازم نے گرم گرم نان اور کباب ہمارے سامنے میز پر لگا دیے  ہم کھانے پر ٹوٹ پڑے  کباب اتنے مزے دار تھے کہ کھاتے کھاتے ہمارے پیٹ بھر گئے، مگر ہمارے ہاتھ نہ رکے  ہم نان کباب کھا رہے تھے اور کن اکھیوں سے سہراب بابو کو دیکھ رہے تھے  سہراب بابو بولے میاں جھجکتے کیوں ہو، کھل کے کھاؤ، تمہارا ہی مال ہے  کیا  ہم چونکے  ہاں بھئی، تمہاری ہی ٹکٹوں کے پیسے ہیں، جنھیں تم مالِ مفت سمجھ کر اُڑا رہے ہو  سہراب بابو نے کہا  تو کیا آپ نے ٹکٹیں نہیں لی تھیں  ہم نے پوچھا  نہیں  سہراب بابو اطمینان سے بولے  تو پھر ٹکٹ چیکر نے جناب کو باہر کیسے آنے دیا، کیا وہ آپ کا رشتے دار ہے  ہم نے حیرت سے پوچھا  تم لوگوں کو وہاں چھوڑ کر میں سیدھا اسٹیشن ماسٹر کے دفتر چلا گیا تھا  وہاں سے اس ٹکٹ چیکر کا نام اور گاؤں کا پتا معلوم کر لیا  پھر جب اسے اس کے نام سے پکارا تو وہ بھی سمجھا کہ اس کا کوئی دور کا رشتے دار ہوں، اسے اسی مغالطے میں چھوڑ کر میں باہر نکل آیا  لیکن ہم نے واپس بھی جانا ہے، کہیں واپسی پر دھرنہ لیے جائیں  ایک دوست نے خدشہ ظاہر کیا  ہم واپس بس میں جائیں گے  ریل گاڑی کا سفر ہمارے شایانِ شان نہیں  سہراب بابو نے کہا اور گاؤں جانے والے تانگا اڈے کی طرف چل پڑے  
محمد سراج الدین  میں ایک بلی ہوں  میرا رنگ سفید ہے  میرا کوئی مستقل ٹھکانا نہیں ہے  کبھی میں کسی دکان میں سو جاتی ہوں تو کبھی کسی بینچ کے نیچے مجھے نیند آ جاتی ہے  یا کبھی کسی گھر کے ایک کونے میں اپنا ڈیرا لگا لیتی ہوں  میں زیادہ تر گوشت کھاتی ہوں اور مجھے دودھ بھی پسند ہے، مگر مجھے یہ چیزیں آسانی سے نہیں ملتیں  کبھی کبھار تو مجھے چوری کرنی پڑتی ہے  مجھے پتا ہے کہ چوری کرنا بُری بات ہے، مگر کیا کروں  پیٹ کا دوزخ تو بھرنا ہوتا ہے، لہٰذا جب آسانی سے کوئی چیز نہ ملے تو میں کسی قصائی کی دکان سے یا پھر کسی گھر میں رکھا گوشت چرا لیتی ہوں اور کبھی سنہری موقع ملے تو کسی انسان کے حصے کا دودھ پی کر مزے لیتی ہوں  اپنے منہ کا ذائقہ بدلنے کے لئے میں چوزے، کبوتر، تیتر، بٹیر، طوطے اور چڑیوں کا شکار کرتی رہتی ہوں لیکن مجھے سب سے زیادہ مزہ چوہے کا شکار کرنے میں آتا ہے  جاری ہے  نہ جانے کیا بات ہے کہ جب میں کسی چوہے کو دیکھتی ہوں تو مجھے غصہ آ جاتا ہے اور جب تک اسے پکڑ نہ لوں اور کھا نہ جاؤں، مجھے چین ہی نہیں ملتا، لیکن آپ کو ایک راز کی بات بتاؤں  خود مجھے سب سے زیادہ کتے سے ڈر لگتا ہے، حالانکہ میں نے کبھی کتوں کو تنگ نہیں کیا اور نہ کبھی انھیں چھیڑا، پھر بھی جانے کیوں وہ مجھے دیکھتے ہی میرے پیچھے بھاگتے ہیں اور بھونک بھونک کر میرا خون خشک کر دیتے ہیں اور میرے لئے دُم دبا کر بھاگنے کے سوا اور کوئی چارہ نہیں ہوتا  آخر مجھے کسی دیوار یا درخت پر چڑھ کر اپنی جان بچانا پڑتی ہے  یہ انسان بھی میرے بارے میں عجیب باتیں کرتے ہیں  ایک طرف کہتے ہیں کہ میں شیر کی خالہ ہوں  حالانکہ میرا بھانجا اتنا بے مروت ہے کہ کبھی خود مجھے سلام کرنے نہیں آیا اور اگر میں اس کے قریب سے گزر جاؤں تو بھی اسے توفیق نہیں ہوتی کہ مجھے بھول کر ہی سلام کر لے اور میرا حال احوال پوچھ لے  دوسری طرف ان انسانوں کا کیا پوچھتے ہو، جو مجھے منحوس سمجھتے ہیں  اگر کسی سفر پر جاتے ہوئے میں ان کے سامنے سے گزر جاؤں تو وہ بُرا شگون لیتے ہیں کہ اب انھیں سفر میں کسی مصیبت کا سامنا کرنا پڑے گا  مجھے ایسی سوچ پر غصہ بہت آتا ہے، مگر میں ان کا کچھ بگاڑ نہیں سکتی  میری ان سے گزارش ہے کہ ان باتوں میں کوئی حقیقت نہیں ہے  مجھے غلط نہ سمجھا جائے  مجھ سے کسی کو نقصان نہیں پہنچ سکتا  مجھے انسانوں کے بچوں سے زیادہ ڈر لگتا ہے  یہ مجھے بہت تنگ کرتے ہیں  میں ان کے ہاتھ لگ جاؤں تو بس میری شامت آ جاتی ہے  کبھی مجھ پر پتھر پھینک رہے ہیں تو کبھی ٹھنڈے پانی سے مجھے نہلا رہے ہیں اور کبھی تو کسی چھڑی سے میری پٹائی بھی کر دیتے ہیں  جب میری تکلیف بڑھ جاتی ہے تو میں انھیں کاٹ کھانے کو دوڑتی ہوں  میری خواہش ہے کہ مجھے یہ انسان کبھی کبھار کھانے پینے کی چیزیں دے دیا کریں تو ان کی مہربانی ہو گی، پھر میں ان کے ہاں چوری کرنے سے توبہ کر لوں گی  اگر یہ میرا خیال رکھیں گے تو میں ہمیشہ ان کی وفادار رہوں گی  بے شک مجھے آزما کر دیکھ لیں  
محمد فاروق دانش  ارے بے وقوف  بات تو سنو  ایک لڑکا  بڑی بے تکلفی سے بولا اور اس نے ہمارے کندھے پر ایک ہاتھ بھی جڑ دیا  ہم اس  کی اس بے تکلفی پر بے حد جھلا گئے، کیونکہ جہاں تک ہماری یادداشت کا تعلق  تھا، ہم نے آج سے پہلے کبھی اسے نہیں دیکھا تھا  ہم اس کو پہچاننے کی کوشش  کرنے لگے  وہ ایک بار پھر ہمارا کندھا ہلاتا ہوا بولا کیا ہونقوں کی طرح دیکھ رہے ہو  تم بھی گھامڑ کے گھامڑ ہی رہے  ہم  اس کی جرأت پر حیران تھے  دو ہی منٹ میں کسی کو اتنا بے تکلف ہوتے ہوئے ہم  نے پہلی بار دیکھا تھا  اب کچھ پھوٹو کے بھی یا لگاؤں کراٹے کا ایک ہاتھ  اس نے گویا ہمیں دھمکی دی  ہم نے سوچا کہ اس بے چارے کو شدید قسم کی غلط  فہمی ہوئی ہے  جاری ہے  دل میں خیال آیا کہ اسے صاف طور پر بتا دیں کہ ہم وہ نہیں جو  تم سمجھ رہے ہو، مگر پھر خیال آیا کہ اس بے چارے کا دل ٹوٹ جائے گا، لہٰذا  ہم نے سوچا کہ اس سے کچھ دیر باتیں کرتے ہیں اور اسے نہیں بتاتے کہ ہم کون  ہیں  ارے ارے، اللہ کے واسطے کہیں سچ مچ کراٹے کا ہاتھ نہ مار دینا  ہم نے  مصنوعی بوکھلاہٹ کا مظاہرہ کرتے ہوئے کہا  ہاہاہا، رہے ناں آخر ڈرپوک  کے ڈرپوک  تمہارا منہ کھلوانے کے لئے میری ہمیشہ کی یہ ترکیب کارگر رہتی  ہے  وہ مسکرا رہا تھا اور ہم اپنے اس نئے خطاب سے چڑ سے گئے  اب کچھ بکو  گے بھی یا یونہی شور مچاتے رہو گے  ہم نے قدرے شوخی سے کہا  اچھا، سب سے پہلے تو یہ بتاؤ کہ گھر میں سب خیریت ہے ناں  ہاں، اللہ کا فضل ہے  ہم نے اس کے پہلے سوال کا تسلی بخش جواب دیا  اور ببلو کیسا ہے  اب تو کافی بڑا ہو گیا ہو گا  ماشاء اللہ پہلے تو بڑا شریر تھا  اب اس کی شرارتوں میں کچھ فرق آیا کہ نہیں  یقینا  یہ ببلو جو اس کی نظر میں ہمارا بھائی ہو گا، اس کے بارے میں پوچھ رہا ہے،  حالانکہ ہم اپنے خاندان کے اکلوتے چشم و چراغ تھے  بہرحال اس کو کوئی تسلی  بخش جواب دینا تھا، اس لئے ہم نے کہا ماشاء اللہ اب تو کافی بڑا ہو گیا  ہےشرارتیں تو اس کی اس وقت سے کم ہو گئی ہیں، جب سے ہم نے اسے اسکول میں  داخل کرایا ہے  اسکول میں  کیا کہہ رہے ہو بھائی ببن  کیا بکری کے بچے  کو اسکول میں داخل کروا دیا  وہ چیخ کر بولا  اب یہ حقیقت کھلی کہ  ببلو ہمارا چھوٹا بھائی نہیں، بلکہ بکری کا کوئی بچہ ہے  اس کے علاوہ ہماری  معلومات میں یہ بھی اضافہ ہوا کہ ہمارا نام ببن ہے  حالانکہ اس قسم کا نام  ہمارے آباؤ اجداد میں بھی کسی کا نہیں تھا  اچھا، تو تم بکری کے بچے کا  پوچھ رہے ہو، دراصل ہم چھوٹے بھائی کو بھی ببلو کہتے ہیں ناں، میں سمجھا تم  اسی کی بات کر رہے ہو  ویسے وہ بھی اچھا ہے  اب اس نے اُچھلنا کودنا بند کر  دیا ہے، البتہ ٹکریں مارنے لگا ہے، نامعقول کہیں کا  خیر بچے کا کہاں اس بقر  عید پر اس کا نمبر ہے  ہم نے تفصیل سے جواب دیا  ارے ہاں، سنا تھا  تمہارے چچا کو دل کا دورہ پڑا تھا، اب کیسے ہیں  اس نے ہم سے اگلا سوال  کیا  ہم سوچ میں پڑ گئے کیونکہ ہمارے والد بھی ہماری طرح اپنے خاندان کے  اکیلے چشم و چراغ ہیں، اس لئے چچا کا تو سوال ہی پیدا نہیں ہوتا  ہم نے  ہنستے ہوئے کہا وہ اللہ کے فضل و کرم سے بالکل خیریت سے ہیں  ڈاکٹر جسے دل  کا دورہ سمجھے تھے، وہ دراصل گیس کی تکلیف تھی  ہوں  اس نے تیزی سے ہنکارا بھرا، پھر بولا سب سے اہم بات تو پوچھنے سے رہ گئی  تم نے میٹرک اب بھی پاس کیا یا نہیں  ہم  سوچ رہے تھے کہ میٹرک تو ہم دو سال پہلے ہی فرسٹ ڈویژن میں پاس کر چکے  ہیں، پھر اس قسم کے احمقانہ سوال کا کیا جواب دیں  ابھی ہم سوچ ہی رہے تھے  کہ وہ پھر بولا چار بار تو تم نے میرے سامنے امتحان دیا تھا اور فیل ہو  گئے تھے، جبکہ تمھیں کئی بار سمجھایا بھی تھا کہ کبوتر بازی سے باز آ جاؤ  مگر تم نے کسی کی نہ مانی  اگر میٹرک پاس کر لیا ہوتا تو اب تک کسی دفتر میں  بابو لگ چکے ہوتے  اگر پاپا کا تبادلہ پنڈی نہ ہوتا تو میں تمھیں ضرور ٹھیک  کر دیتا  یہ بات بھی ہمارے لئے کسی طور پر دھماکے سے کم نہیں تھی کہ  ہم چار بار میٹرک کے امتحان میں فیل ہو چکے ہیں اور وہ بھی کبوتر بازی کی  وجہ سے  ہم تو ہمیشہ دوستوں کو منع کرتے ہیں کہ کبوتر بازی نہ کیا کرو، اچھی  بات نہیں ہے  خاص طور پر زاہد کو ہم ہر وقت سمجھاتے رہتے تھے، مگر یہ لڑکا  عجیب تھا، ہمیں کبوتر باز بنانے پر تلا ہوا تھا اور بابو دیکھنے کا خواہش  مند تھا، جب کہ ہمارے آباؤ اجداد میں سے کسی نے بھی ملازمت نہیں کی تھی  سخت  غصہ آیا  جی چاہا کہ صاف صاف اور کھری کھری سنا کر چلتا کر دیں، لیکن پھر  خیال آیا کہ جب اتنی دیر تک اس کو یہ احساس نہیں ہونے دیا کہ ہم ببن نہیں  بلکہ مسرور ہیں تو پھر اب چند لمحوں کے لئے کیوں اس کا دل توڑا جائے، بس یہ  سوچ کر ہم نے کہنا شروع کر دیا بھئی، کبوتر بازی تو میرا محبوب مشغلہ ہے،  بھلا میں اسے کیسے چھوڑ سکتا ہوں  رہا میٹرک کا سوال تو وہ کبھی نہ کبھی ہو  ہی جائے گا  ہم نے نہایت بے پروائی سے کہا، جیسے میٹرک نہ ہوا ہو، کھانے کی  کوئی چیز ہوئی کہ اب نہ کھائی تو کچھ عرصے بعد کھائی  یہ سن کر اس نے کہا چلو مرضی ہے تمہاری، اچھا ایک مشورہ تو دو  اسکول کے زمانے میں ہم تم سے مشورے لیا کرتے تھے  ہاں ہاں کہو کیا پوچھنا چاہتے ہو  ہم نے نہایت فیاضی سے کہا  بات  دراصل یہ ہے کہ بھائی جان نے تین چار بلیاں پال رکھی ہیں  میں چاہتا ہوں کہ  کسی طرح انھیں نکال باہر کروں، مگر بھائی جان دروازے وغیرہ بند کر جاتے  ہیں  تم کوئی ترکیب بتاؤ کہ بلیوں کو بھگا سکوں  اس میں کون سی مشکل  بات ہے  تم کھڑکیاں کھول دو، بلیاں خود بھاگ جائیں گی  ہم نے کہا  اس نے بے  زاری سے کہا یہی تو میں نہیں کر سکتا  اگر میں کھڑکیاں کھول دوں تو میرے  مشکل سے جمع کیے ہوئے دو سو کبوتر اُڑ جائیں گے  کبوتر اور تم  ارے تم تو ابھی میری کبوتر بازی کی مخالفت کر رہے تھے اور تم خود کبوتر باز نکلے  ہم نے غصے سے کہا  تم  نے میٹرک نہیں کیا ناں، اس لئے تمھیں منع کر رہا تھا  میرے پاس پنڈی میں  کرنے کو کوئی کام نہ تھا، اس لیے کبوتر پال لیے  خیر چھوڑو اس بحث کو، یہ  بتاؤ کہ اسکول کے باہر کھڑے رہنے والے، لالو کی چاٹ اور پکوڑیاں یاد ہیں  اس نے ہمیں ماضی یاد دلانے کی کوشش کی  ہم اگر اس کو جانتے ہوتے تو لالو چاٹ  والے کو بھی جانتے لیکن خیر  ہم تو اس کا بھرم رکھے ہوئے تھے  ارے  بھلا اس چٹخارے دار چاٹ کو کون بھول سکتا ہے  اس کی مزے دار پکوڑیوں کا  ذائقہ میں تمام عمر نہیں بھلا سکتا  ہم نے چٹخارا لیتے ہوئے کہا اور اس  طرح اس کی اس بات پر بھی اس کا دل رکھ لیا  تمھیں چاٹ یاد ہے تو وہ پچھتر  روپے بھی یقینا یاد ہوں گے جو مختلف وقتوں میں تم نے مجھ سے اُدھار لیے تھے  اور ان کی چاٹ کھائی تھی  بھئی وہ پیسے تو مجھے واپس کر دو  اس نے بڑے  معصوم لہجے میں ہم سے کہا اور ہم آسمان سے گرا کھجور میں اٹکا کے تحت بے بس  ہو گئے، کیونکہ اب اس بات سے مکرنے کی گنجائش تو نہیں تھی کہ ہم اس کو  نہیں جانتے اور یہ کہ ہم اس کے دوست ببن نہیں ہیں، مگر یہ پچھتر روپے کہاں  سے آن ٹپکے ہم پریشان ہو گئے  آخر کچھ سوچ کر ہم نے کہا جہاں تم نے اتنے دن انتظار کیا ہے، وہاں دو چار دن اور صبر کر لو  میں تمہاری رقم ضرور ادا کر دوں گا  ضرور ادا کرو گے ناں  کیوں نہیں  اچھا  ٹھیک ہے، اب میں چلتا ہوں  چار دن بعد پھر اسی جگہ، اسی وقت ملیں گے  یہ  کہہ کر اس لڑکے نے ہم سے ہاتھ ملایا اور اپنی راہ لی  اس کے خیال میں تو ہم  اس کے ہم جماعت تھے مگر ہم سوچتے رہ گئے کہ وہ کون تھا  
فرحی نعیم  سامنے والے اسلم انکل جب سے ابو جان سے مل کر گئے تھے  ایک پریشانی سی ابو جان کے چہرے پر نظر آ رہی تھی  اگرچہ رات تک ابو جان نے اس کا ذکر گھر والوں سے نہیں کیا تھا، لیکن ان کا چہرہ سب کچھ کہہ رہا تھا  ابو جان  جب سے اسلم انکل گئے ہیں، آپ کچھ پریشان ہیں  رات کے کھانے کے دوران وردہ نے پوچھ ہی لیا  ہائیں خیریت تو ہے، حبیب  کیا بات ہے  دادی جان نے چونک کر ابو کو دیکھا نوالہ بناتے ان کے ہاتھ رک گئے تھے  دادا ابو بھی خاموشی سے انھیں دیکھنے لگے تھے  اسلم بھائی اپنا روبوٹ ہمیں دینا چاہتے ہیں، جس کا نام انھوں نے کیٹو رکھا ہے  ابو جان کے ہونٹوں سے یہ نکلنا تھا کہ گھر والوں پر اس کا ردِ عمل حیرت انگیز تھا  جاری ہے  کب  پہلا سوال دادی جان نے کیا  ہمیشہ کے لئے  نمیر کا لہجہ اشتیاق سے بھرپور تھا  واپس تو نہیں لیں گے  یہ سوال دادا جان کی طرف سے آیا  میں اس سے قسم قسم کے کھانا پکواؤں گی  امی کیوں پیچھے رہتیں صحن بھی صاف کر دے گا نا  امی جو دن میں دومرتبہ صحن میں گرے سوکھے پتوں اور مٹی کو صاف کر کر کے پریشان تھیں، عجلت سے پوچھا  کیا وہ ہمارا اسکول کا کام کروانے میں مدد کر دے گا  وردہ اور نمیر نے کہا  ابو جان گھر والوں کا یہ ردِ عمل دیکھ کر سر پکڑ کر بیٹھ گئے تھے  بولے مگر میں نے تو اسلم بھائی سے تقریباً معذرت ہی کر لی تھی  ان کے اصرار پر رسماً سوچنے کا وقت لیا  میرا تو خیال تھا کہ آپ لوگ ہر گز راضی نہیں ہوں گے، بلکہ ابا جی سب سے زیادہ تو مجھے آپ ہی کی مخالفت کا ڈر تھا  ارے میاں  جدید ٹیکنالوجی کا دور ہے، تو پھر کیوں نہ اس سے فائدہ اُٹھایا جائے، کوئی گناہ تھوڑی ہے  دادا ابو نے جیسے مکھی اُڑائی کیوں میاں صاحبزادے  انھوں نے تائید کے لئے پوتے نمیر کی طرف دیکھا  ابو جان نے بتایا اسلم صاحب ایک مہینے کے لئے کسی دوسرے شہر اپنے بھتیجے کی شادی میں شرکت کے لئے جا رہے ہیں  وہ چاہتے ہیں کہ اس دوران ان کا خود کار روبوٹ ہم رکھ لیں  جو گزشتہ سال انھوں نے چین سے ایک بڑی رقم دے کر منگوایا تھا  اکیلے گھر میں وہ اسے چھوڑنا نہیں چاہتے کہ کہیں وہ چوری نہ ہو جائے یا کوئی دوسری گڑبڑ نہ ہو جائے، اس لئے وہ میری ذمے داری پر اسے یہاں رکھوانا چاہتے ہیں  ابو جان نے تفصیل سے بتایا  اچھا، اچھا بس تم اسے یہاں لے آؤ، آخر ہم بھی تو اس مشین کو دیکھیں اور اس سے اپنے کام کروائیں  دادا ابو کے لہجے میں بے تابی سی تھی  اسلم بھائی نے اس میں پروگرامنگ کر رکھی ہے  ہمیں بہت احتیاط سے اس کا استعمال کرنا ہو گا  نہ جانے اس کا سسٹم کیسا ہو  قد میں کیٹو روبوٹ ان کے بیٹے نمیر جتنا ہی تھا اور اردو میں ہدایات سمجھ سکتا ہے اور بول بھی سکتا ہے  ابو کیٹو کو لے آئے تھے  اب سارے گھر والے آنکھیں پھاڑ پھاڑ کر اسے دیکھ رہے تھے  ارے بیگم  چائے تو پلائیں  ابو تھکے ہوئے تھے  ہیں کیا اسے  امی نے حیرت سے روبوٹ کو دیکھا  اسے نہیں، مجھے  ابو جھنجلائے  ارے کیا یہ کچھ کھاتا پیتا بھی ہے  دادی نے بیٹے سے چپکے سے پوچھا  میں کیٹو ہوں اور آپ  اچانک اس نے دادی جان کی طرف دیکھ کر سوال کیا اور دادی جان لمحہ بھر کے لئے چونکیں، لیکن پھر فوراً ہی سنبھل کر جواب دیا اے کے ٹو بیٹا  میں نمیر اور وردہ کی دادی جان ہوں  اگر کے ٹو آپ مجھے کہہ رہی ہیں تو بہتر ہے کہ آپ میرا درست نام پکاریں  کیٹو نے سپاٹ انداز میں دادی کو دیکھا  آ  آں  اچھا اچھا  دادی لمحے بھر کو گڑبڑا گئیں  میاں رات کو تم سوتے ہو یا سارا وقت جاگتے رہتے ہو  دادا جان نے اسے غور سے دیکھتے ہوئے پوچھا  رات دس بجے میں آف کر دیا جاتا ہوں  اس نے آہستہ سے دادا کی طرف گردن موڑی  پھر  پھر کیا کرتے ہو  امی نے تیکھے لہجے میں اسے دیکھتے ہوئے سوال کیا  یہ بتانا ضروری نہیں  اس نے اب امی کی طرف گردن گھمائی اور امی نے زیرِ لب اسے چند القابات سے نوازا  آپ کو جو کہنا ہے، بلند آواز سے کہیں، ویسے میں گدھا نہیں ہوں  اور امی اس جملے پر دانت پیس کر رہ گئیں  تمہاری اردو تو بہت اچھی ہے  نمیر نے توصیفی انداز میں کہا  پچھلے ہفتے ہی میرے اندر اس زبان کا سوفٹ ویئر اپ ڈیٹ ہوا ہے  اب تاثرات مسکراہٹ میں بدلے  یعنی تعریف سن کر اسے بھی اچھا محسوس ہوا تھا  ارے میری چائے تو اس سارے معاملے میں کہیں گم ہو گئی  ابو نے بیزاری سے امی کو دیکھا  ہاں ہاں بناتی ہوں  اے کیٹو، شیٹو میرے ساتھ باورچی خانے میں چلو  امی نے کھڑے ہوتے ہوئے کیٹو کو اشارہ کیا، لیکن وہ انھیں گھورتا ہی رہا  چلو میاں کٹو  نہیں کیٹو، ہاں، ہم ذرا باہر کی ہوا کھاتے ہیں  باہر صحن کی تازہ ہوا میں بیٹھے ہیں  دادا جان نے کرسی سے کھڑے ہوتے ہوئے کہا  اگرچہ تازہ ہوا کی ضرورت مجھے نہیں ہے، لیکن باہر بیٹھنے میں حرج بھی نہیں  وہ کھڑا ہوا اور دادا جان کے پیچھے چل پڑا  اب تک سوائے باتیں کرنے کے اس نے کوئی کام نہیں کیا تھا  آخر یہ کب تک یوں ہی آرام کرے گا  ابو کے دفتر سے آتے ہی امی نے شکایت کی صبح سے مختلف کام کہہ چکی ہوں، لیکن یہ تو بالکل بچوں کی طرح سنی اَن سنی کر رہا ہے  یہی شکایت گھر کے باقی افراد کو تھی، جو کوئی بھی اسے کسی کام کے لئے کہتا، وہ خاموش رہتا  کیٹو  تم یہاں ہمارے ساتھ کیسا محسوس کر رہے ہو  شام کو سارے گھر والے بڑے کمرے میں معمول کے مطابق چائے پی رہے تھے، جب ابو نے کیٹو سے سوال کیا  ٹھیک  وہ بے تاثر لہجے میں بولا  ہوں  ابو نے گہری سانس لی  تم اسلم بھائی کے گھر میں کیا کرتے تھے  جو وہ کہتے  اس نے سر اُٹھایا اور پھر جھکا لیا  تو یہاں بھی کر دیا کرو  ابو نے کچھ جھجکتے ہوئے کہا  لیکن میری پروگرامنگ میں ایسی بات نہیں ڈالی گئی، بلکہ سختی سے منع کیا گیا ہے  کیا  اب وہ اسلم بھائی کی سمجھداری کے قائل ہو گئے تھے  
مستنیرہ احتشام سید  ایک گاؤں میں ایک کسان اپنے دو بیٹوں احمد  اور محمد کے ساتھ رہتا تھا  احمد بہت چالاک تھا جب کہ محمد معصوم اور کم عقل  تھا  کسان کے پاس ایک گائے، ایک پھل دار درخت اور ایک کمبل تھا  بوڑھے کسان  کے انتقال کے بعد بڑے بھائی احمد نے محمد سے کہا ہم یہ سب کچھ آدھا آدھا  بانٹ لیتے ہیں  دیکھو، اس گائے کا پچھلا حصہ میں لے لیتا ہوں اور اس کا اگلا  حصہ تم لے لو  محمد بے وقوف تھا، مان گیا  پھر وہ چلے درخت کی طرف  احمد نے  چالاکی دکھاتے ہوئے محمد سے کہا ایسا کرتے ہیں کہ درخت کا نچلا حصہ تم  لے لو اور اوپر والا حصہ میں لے لیتا ہوں  محمد ہر بات پر راضی تھا مان  گیا  اب احمد نے کہا چلو  کمبل کو ہم آدھا تو کر نہیں سکتے تو ایسا کرتے  ہیں کہ صبح کے وقت کمبل کو تم استعمال کرنا اور رات کے وقت میں لے لوں گا  جاری ہے  محمد  یہ بھی مان گیا  محمد بے چارا ہر وقت گائے کو چارا کھلاتا رہا اور احمد اس  کا دودھ پی جاتا  احمد درخت کے اوپر چڑھ کر پھل کھاتا رہتا اور محمد منہ  دیکھتا رہتا  احمد تو رات کو کمبل لے کر مزے سے سو جاتا  محمد رات کو سردی سے  کانپتا رہتا اور کروٹیں بدلتا رہتا  چند ہفتوں کے بعد اس کا ایک دوست  آیا  اس نے محمد کو پریشان دیکھا تو وجہ پوچھی  محمد نے اپنے دوست کو ساری  بات بتا دی  دوست نے اسے ایک مشورہ دیا  محمد خوشی خوشی اپنے گھر چلا گیا  گھر  پہنچا تو احمد گائے کا دودھ دھو رہا تھا  اُدھر سے محمد ڈنڈا لے آیا اور  گائے کو مارنا شروع کر دیا  احمد جو پیچھے گائے کا دودھ نکال رہا تھا بے چین  ہو کر بولا یہ کیا کر رہے ہو، نظر نہیں آ رہا دودھ نکال رہا ہوں  محمد نے  جواب دیا اگلا حصہ میرا ہے میں جو چاہوں کروں  احمد پریشانی کی حالت میں  وہاں سے چلا گیا  پھر کچھ دیر بعد احمد درخت سے پھل اُتارنے لگا تو محمد  فوراً کلہاڑے سے درخت کاٹنے لگا  احمد نے منع کیا تو محمد نے کہا درخت کا  نچلا حصہ میرا ہے میں جو مرضی کروں  احمد کے پاس اب کوئی چارا نہیں تھا اس  لئے خاموشی سے چلا گیا  اب شام ہونے کو تھی، شام سے پہلے محمد نے کمبل کو  گیلا کر دیا  احمد نے دیکھا تو پریشانی سے کہا یہ کیا کر رہے ہو، میں رات  کو کیسے سوؤں گا  محمد جھٹ سے بولا شام سے پہلے کمبل میرا ہے میں اسے دھو  رہا ہوں  احمد کمبل کے بغیر سردی سے ٹھٹھرتا رہا  جب وہ دونوں صبح اُٹھے تو  احمد نے محمد سے معافی مانگی اور اپنی غلطی تسلیم کر لی  پھر محمد سے کہا کہ  آج سے ہم سب کچھ مل کر استعمال کریں گے  محمد نے اسے معاف کر دیا اور دونوں  ہنسی خوشی رہنے لگے  
م  ص  ایمن  حدِ نظر مٹر کی فصل پھیلی ہوئی تھی  آس پاس کی  زمینوں سے فصل کاٹ بھی دی گئی، بلکہ دوبارہ فصل تیار ہونے لگی تھی، لیکن اس  زمین سے فصل ابھی نہیں اُتاری گئی تھی  عرفان کا گزر اس علاقے سے پہلی بار  ہوا تھا  اس نے بھری فصل دیکھی تو مالک سے سودا کرنے کا سوچ لیا  پہلے تو  معلومات کیں کہ اس کھیت کا مالک کون ہے  معلوم ہوا کہ ایک بوڑھی بیوہ عورت  اس کھیت کی مالکن ہے  عرفان ایک شادی میں شرکت کے لئے جا رہا تھا  اس نے  ارادہ کیا کہ واپسی میں اس عورت سے مل کر اس فصل کا سودا کروں گا  شادی میں  شریک تھا، لیکن دل و دماغ اسی مٹر کی فصل میں اٹکا ہوا تھا  بار بار خیال  آتا کہ اسے سودا کر کے یہاں آنا چاہیے تھا  جاری ہے  اسے خدشہ تھا کہ اتنی دیر میں اس  عورت سے کوئی اور نہ سودا کر لے  بہر کیف  شادی کی رسومات سے فارغ ہوا اور بنا وقت ضائع کیے اس عورت سے رابطہ کیا اور پوچھا اس فصل کا سودا تو نہیں کیا کسی سے  جواب ملا لوگ تو بہت آئے ہیں، لیکن سودا کسی سے نہیں ہوا  عرفان بڑا خوش ہوا  کہا اماں  میں ٹھیکے دار ہوں فصلوں کی کٹائی کا ٹھیکا لیتا ہوں  بات کرو  کیا لو گی اس فصل کا  بڑھیا بولی بیٹا  میں بیوہ عورت ہوں  اس زمین سے جو حاصل ہوتا ہے وہ سارا سال چلاتی ہوں  جو مرضی ہو  جو مناسب سمجھو دے دو  عرفان نے سنا تو خوش ہوا کہ چلو اچھا ہے، بڑھیا کو بھاؤ کا علم نہیں  میں اپنی مرضی کی قیمت لگاؤں گا  بولا اماں  میں دور لے کر جاؤں گا  مجھے گاڑیوں کا کرایہ بھی زیادہ دینا پڑے گا  میں اس کے اسی ہزار روپے دوں گا  بڑھیا  بولی کیا غضب کر رہے ہو  میرے گاؤں کا چوہدری ایک لاکھ بیس ہزار روپے دے  رہا ہے میں اسے نہیں دے رہی تو تمھیں اسی ہزار میں کیوں دوں  عرفان نے  کہا اماں  اگر تمھیں کوئی زیادہ دے رہا ہے تو اسے دے دو  یہ فصل اسی ہزار  سے زیادہ کی نہیں ہے  میں تو اسی ہزار بھی زیادہ دے رہا ہوں  بڑھیا  بولی مجھے بیوہ سمجھ کر لوٹنے آئے ہو  میں نہیں دوں گی ایک لاکھ بیس ہزار،  بلکہ ایک لاکھ چالیس ہزار میں بھی نہ دوں  پورا ڈیڑھ لاکھ لوں گی  عرفان  نے سوچا کہ بڑھیا ایسے نہیں مانے گی، اس نے فوراً پینترا بدلا اور کہا تم  بیوہ ہو تو میں یہ کر سکتا ہوں کہ نوے ہزار روپے دے سکتا ہوں  وہ بھی فصل  کی قیمت نہیں، بلکہ تمہارے ایک سال کے گزارے کے لئے، ورنہ صحیح بتا رہا ہوں  فصل اتنے کی ہر گز نہیں ہے  اب آگے تمہاری مرضی  بڑھیا نے سوچا کہ یہ  گاہک بھی ہاتھ سے نکل گیا تو مشکل ہو جائے گی  اس نے کہا اگر یہ بات ہے تو  سنو  اپنے گاؤں والوں سے کہہ چکی ہوں کہ میں ڈیڑھ لاکھ سے کم میں نہ دوں گی  اگر تمھیں کم میں دے دی تو یہ گاؤں والے میرا ناطقہ بند کر دیں گے  عرفان  نے کہا دیکھو اماں  گاؤں والوں کو کون بتائے گا کہ ہمارا کیا سودا ہوا  ہے  تم یا میں تیسرا کون ہے اس سودے میں  نہ تم بتانا کسی کو نہ میں بتاؤں  گا  میں مزدور لاتا ہوں وہ مٹر چن کر لے جائیں گے  مال لاد کر تمھیں ادائی کر  دوں گا  بڑھیا بولی میں نے فیصلہ کر لیا ہے کہ ڈیڑھ لاکھ روپے سے کم  میں نہیں دوں گی  اگر کم میں دینا ہوتی تو کب کی دے چکی ہوتی اور اب تک  دوسری فصل بھی آ جاتی  اماں  فصل اُتارنے کا ایک وقت ہوتا ہے اگر وقت  پر نہ اُتاری جائے تو وہ کھانے کے قابل نہیں رہتی  اسے کیڑے کھا جاتے  ہیں  نہیں بیچنی تو نہ بیچو، نقصان تمہارا ہی ہو گا میں کہیں اور دیکھ لوں  گا  یہ کہہ کر عرفان جانے لگا تو بڑھیا نے اس سے کہا اچھا تم یوں کرو کہ  مجھے نوے ہزار دے دو  فصل کٹوانا شروع کر دو  کوئی پوچھے کہ کتنے کی فصل لی  ہے تو کہنا ڈیڑھ لاکھ میں لی ہے نوے ہزار دے دیئے ہیں ساٹھ ہزار مال لے  جاتے ہوئے دوں گا  اس سے کیا ہو گا  عرفان نے پوچھا  اس سے یہ ہو  گا کہ میرے گاؤں والوں کو یہ تو پتا چل جائے گا کہ میں نے فصل ڈیڑھ لاکھ  سے کم میں نہیں بیچی، ورنہ وہ مجھ سے ناراض ہو جائیں گے اور شرمندہ کرتے  رہیں گے  عرفان نے ہامی بھر لی کہ ٹھیک ہے کوئی پوچھے گا تو اسے یہی جواب دوں گا  غرض  فصل کی کٹائی شروع ہوئی  گاؤں کے کئی افراد نے پوچھا کہ سودا کتنے کا ہوا  ہے اور عرفان یہی جواب دیتا کہ ڈیڑھ لاکھ روپے میں ہوا ہے  نوے ہزار دے دیا  ہے ساٹھ ہزار مال لے جاتے وقت دوں گا  فصل اُتار لی گئی  مٹر بوریوں میں  بھر دیئے گئے  عرفان نے گاڑیوں کا بندو بست کیا  گاڑیوں پر مال لادنے لگے تو  بڑھیا آ گئی  بولی پہلے میرے بقایا دو، پھر مال گاڑیوں پر لادنا  کون سے بقایا  عرفان حیرت سے بولا ساری رقم تمہیں پہلے دے دی ہے، بقایا کون سے  بڑھیا بولی تم نے کہا تھا کہ نوے ہزار پہلے دوں گا ساٹھ ہزار مال لے جاتے وقت دوں گا  عرفان  پریشان  بحث لگ گئی  لوگ جمع ہو گئے  گاؤں کے بے شمار لوگوں نے گواہی دی  کہ ہاں  ہم نے بھی پوچھا تھا کہ فصل کا سودا کتنے کا ہوا ہے تو تم نے کہا  تھا کہ ڈیڑھ لاکھ کا ہوا ہے  نوے ہزار دے دیئے ہیں، ساٹھ ہزار بعد میں دوں  گا  بڑھیا رونے دھونے بیٹھ گئی کہ میرا کوئی والی وارث نہیں ہے مجھے بیوہ  سمجھ کر لوٹ رہا ہے  عرفان مجبور ہو گیا اور اسے مزید ساٹھ ہزار روپے بڑھیا  کو دینے ہی پڑ گئے، کیونکہ دوسرے لوگ بھی جمع ہو گئے تھے اور وہ عورت  بوریاں گاڑیوں پر رکھنے ہی نہیں دے رہی تھی  
امان اللہ بجیر  کسی گاؤں میں ایک مچھیرا رہتا تھا  اس کے تین بچے، ایک بیوی اور دو بوڑھے ماں باپ تھے  مچھیرا بہت غریب تھا  وہ دن بھر سمندر میں مچھلی پکڑنے جاتا  کبھی اسے شکار ملتا، کبھی نہیں اور جب شکار ملتا تو سب اللہ تعالیٰ کا شکر ادا کرتے اور جب شکار نہ ملتا تو صبر کر کے سو جاتے  گھر کے سب لوگ صبر و شکر والے تھے  اللہ تعالیٰ کو ان کی یہ بات پسند آئی  ایک دن وہ مچھیرا معمول کے مطابق سمندر میں مچھلیاں پکڑنے گیا کہ اچانک سمندر میں ایک طوفان سا آ گیا  مچھیرا طوفان دیکھ کر ڈر گیا  طوفان ختم ہوا تو اچانک سمندر سے ایک جل پری نکل آئی  مچھیرا اسے دیکھ کر گھبرا گیا  جل پری نے کہا ڈرو مت  مجھے اللہ تعالیٰ نے تمہاری مدد کے لئے بھیجا ہے  جاری ہے  اللہ تعالیٰ کو تمہاری اور تمہارے گھر والوں کی صبر و شکر کرنے والی عادت بہت پسند آئی ہے، اسی لئے مجھے تمہاری مدد کے لئے بھیجا گیا ہے  وہ ایک فرشتہ تھا جو جل پری کے روپ میں آیا تھا  اس فرشتے نے مچھیرے سے کہا جب بھی تمہیں مچھلیوں کی ضرورت ہو تو تم اسی جگہ آ کر یہ الفاظ دہرانا، تو مچھلیوں کی بارش ہو جائے گی اور جب تمہاری ضرورت پوری ہو جائے تو دوبارہ یہی الفاظ دہرانا تو مچھلیوں کی بارش رک جائے گی  مچھیرے نے خوشی خوشی سر ہلایا اور فرشتہ وہاں سے رخصت ہو گیا  مچھیرا بہت خوش ہوا، کیونکہ اللہ تعالیٰ نے اسے اس کے صبر و شکر کا انعام عطا کر دیا تھا  وہ گھر واپس آیا اور ساری کہانی اپنے گھر والوں کو سنائی  سب گھر والے یہ سن کر بہت خوش ہوئے اور اللہ تعالیٰ کا شکر ادا کرنے لگے  مچھیرے کے گھر کے برابر میں ایک اور مچھیرا رہتا تھا جو بہت لالچی تھا  وہ پہلے مچھیرے کی ترقی سے جلنے لگا اور اس کے گھر کی کھڑکی سے اندر جھانکنے لگا  اتفاق سے اس وقت مچھیرے کے گھر والے اسی موضوع پر بات کر رہے تھے، پہلے مچھیرے نے وہی الفاظ دہرائے جو اسے سکھائے گئے تھے  دوسرے مچھیرے نے یہ الفاظ سن لئے، مگر اس نے پوری بات نہیں سنی اور فوراً سمندر کی طرف بھاگ گیا  وہاں پہنچ کر اس نے وہی الفاظ دہرائے جو اس نے سنے تھے  اس سے مچھلیوں کی بارش تو شروع ہو گئی، لیکن چونکہ اس نے پوری بات نہیں سنی تھی یعنی مچھلیوں کی بارش کو روکنے کا طریقہ نہیں جانتا تھا، چنانچہ زیادہ وزن ہونے کی وجہ سے کشی اُلٹ گئی اور وہ دوسرا مچھیرا اپنی کشتی اور مچھلیوں سمیت سمندر میں ڈوب کر ہلاک ہو گیا  
م ص ایمن  ماریہ چوتھی جماعت کی طالبہ تھی  پورے اسکول میں سب سے زیادہ قابل ترین طالبہ جانی جاتی تھی اور سالانہ امتحانات کے بعد نتائج کے اعلان کے وقت اس کا نام لے کر میڈم اس کی تعریف کیا کرتی تھیں  تمام بچوں کو اس کی مثال دیتی تھیں  ماریہ اسکول سے آ کر اور کھانا کھا کر مدرسے چلی جاتی، پھر پانچ بجے مدرسے سے واپس آتی تھی اور اس کے بعد مغرب تک کھیلتی، پھر مغرب کے بعد خود ہی کتابیں لے کر بیٹھ جاتی تھی اور رات کا کھانا تیار ہونے تک اسکول سے ملا ہوا کام کرتی تھی  امتحان سے پہلے ماہانہ امتحانات ہو رہے تھے  سب بچوں نے پرچہ حل کر لیا تھا  ٹیچر نے سب سے پرچے لینا شروع کیے  ماریہ ابھی لکھ رہی تھی  ٹیچر نے اسے لکھنے کا موقع دیا اور اس کے قریب سے گزرتے ہوئے دوسرے بچوں کی کاپیاں لے لیں  جاری ہے  واپسی میں ماریہ سے بھی اس کی کاپی لی  ٹیچر ایک ایک بچے کی کاپی جانچتیں اور اس بچے کو بلوا کر اسے بتاتی دیکھو  تم نے یہ اور یہ غلطی کی ہے  آئندہ نہیں ہونی چاہیے  آخر میں ماریہ کی کاپی کی باری آئی تو ٹیچر نے سب کے سامنے اسے شاباش دی اور کہا کہ ماریہ ہمیشہ کی طرح اول ہے اس نے کوئی غلطی نہیں کی  دوسرے روز ایک لڑکی کی والدہ اسکول آئیں اور میڈم سے شکایت کی کہ کل جیسا پرچہ ماریہ نامی کسی لڑکی نے حل کیا ہے، ہماری بیٹی نے بھی ویسے ہی حل کیا ہے، لیکن میری بیٹی کو اس کی ٹیچر نے فیل کر دیا، سب کے سامنے ڈانٹا بھی ہے اور ماریہ کو شاباشی دی ہے  میری بیٹی نے خود بتایا ہے کہ کل اس نے ماریہ کی نقل کی تھی، ماریہ اول اور ہماری بیٹی فیل  نقل کی تھی  آپ کی بیٹی نے ماریہ کی نقل کی تھی  میڈم حیران رہ گئیں  انھوں نے اسی وقت اس لڑکی اور ماریہ کے حل شدہ پرچے نکلوائے  ماریہ کے سو فیصد نمبر تھے اور ان لڑکیوں کے پچاس سے بھی کم نمبر  میڈم نقل کے سخت خلاف تھیں  انھوں نے اسی وقت ان کی استانی صاحبہ کو دفتر میں بلوایا  استانی صاحبہ آئیں تو میڈم نے ان سے کہا کل اس بچی نے ماریہ کی نقل کی ہے اور پھر بھی ان کے جوابات کیسے غلط ہوئے  ماریہ کو بلوایا گیا  میڈم نے پوچھا ماریہ تم بتاؤ  اس لڑکی نے کل تمہاری نقل کی ہے، پھر بھی اس کے جواب غلط ہیں اور تمہارے کیسے ٹھیک ہیں  ماریہ نے کہا میڈم  آپ نے نقل کرنے سے منع کر رکھا ہے، لیکن کل میرے کندھے کے اوپر سے یہ میری نقل کر رہی تھی، میں نے جان بوجھ کر غلط جواب لکھے اور کاپی دینے سے پہلے غلط جواب کاٹ کر درست جواب لکھ دیے، اس لئے میرے جوابات درست اور اس کے غلط ہو گئے  میڈم نے شکایت کرنے والی خاتون سے کہا یہ ہمارے اسکول کی لائق ترین بچی ہے  آپ کی بچیوں نے ہماری بات نہ مانی اور ماریہ کی نقل کی  اب تو آپ کو یقین آ گیا ہو گا کہ غلطی آپ کی بیٹی ہی کی ہے  میڈم نے اسی وقت ایک فیصلہ کیا ٹھیک ہے اگر ہمارے کہنے کے باوجود بچے نقل کرنے سے باز نہیں آتے تو ہم اعلان کرتے ہیں کہ دو مہینے بعد جب سالانہ امتحانات ہوں گے تو سب بچوں کو عام اجازت ہو گی کہ وہ ایک دوسرے کی نقل کر سکیں، تاکہ کوئی بچہ فیل نہ ہو  سب بچے پاس ہوں گے تو ہمارے اسکول کا نام روشن ہو گا، سب کہیں گے کہ ہماری تعلیم اچھی ہے، سب کے سب بچے پاس ہوتے ہیں  یہ بات پورے اسکول میں پھیل گئی کہ میڈم نے نقل کرنے کی اجازت دے دی ہے  اُدھر تمام استانیوں کو حکم تھا کہ بچوں کو اچھی طرح پڑھائیں، تاکہ انھیں کسی کی نقل کرنے کی ضرورت نہ پڑے  سالانہ امتحانات شروع ہوئے  کمرہ جماعت میں اس طریقے سے بچوں کو بٹھایا گیا کہ بیچ میں چھٹی جماعت، اس کے آگے چوتھی جماعت، چھٹی کے پیچھے آٹھویں، چھٹی کے دائیں طرف پانچویں اور بائیں طرف ساتویں  اس طرح ہر جماعت کے درمیان بڑی یا چھوٹی جماعت کے طالب علم بیٹھ گئے اور سب کو ہدایت کر دی کہ جو جس کی نقل کرنا چاہے کر لے، عام اجازت ہے، لیکن اپنی کرسی سے اُٹھنے کی اجازت نہیں ہے  میڈم کی اس ترکیب پر نالائق بچوں کو غصہ آیا، لیکن قابل بچے ہنس ہنس کر لوٹ پوٹ ہو گئے کہ چوتھی جماعت والا آٹھویں جماعت والے کی اور آٹھویں والا طالب علم چوتھی جماعت والے بچے کی نقل کر کے کیا کرے  
عالیہ مشتاق  حساب جوں کا توں کنبہ ڈوبا کیوں مطلب یہ کہ تھوڑا علم خطرناک ہوتا ہے  یہ کہاوت اس وقت بولی جاتی ہے جب کوئی شخص تھوڑا سا علم حاصل کر کے خود کو بہت قابل سمجھے اور جب اس علم پر عمل کرنے بیٹھے تو اپنی بے وقوفی کی وجہ سے نقصان اٹھائے، مگر نقصان کی وجہ اس کی سمجھ میں نہ آئے  اس کی کہانی یہ ہے کہ ایک صاحب زادے نے حساب کا علم سیکھنا شروع کیا  ایک روز استاد نے اوسط کا قاعدہ بتایا  انہوں نے اسے رٹ لیا  شام کو گھر گئے تو گھر والے دریا پار جانے کو تیار بیٹھے تھے  یہ بھی ساتھ ہو لیے  جب کشتی والوں سے انہیں معلوم ہوا کہ دریا کناروں سے دو دو فٹ گہرا ہے اور درمیان میں آٹھ فٹ تو فوراً دونوں کناروں کی گہرائی یعنی دو اور دو چار فٹ اور درمیان کی گہرائی آٹھ فٹ جمع کر کے کل بارہ فٹ کو تین پر تقسیم کر دیا  جاری ہے  جواب آیا اوسط گہرائی چار فٹ  اس قاعدے سے تو دریا کی گہرائی بالکل کم تھی  اس لئے انہوں نے خوشی خوشی گھر والوں کو بتایا کہ کشتی کا کرایہ بچ جائے گا  بغیر کشتی کے بھی دریا پار کیا جا سکتا ہے  میں نے حساب لگا کر دیکھا ہے  اس دریا کی اوسط گہرائی چار فٹ ہے  یہ سن کر گھر والے دریا پار کرنے کو تیار ہو گئے  پورا کنبہ یعنی گھر والے سامان لے کر دریا میں کود پڑے اور دریا کے بیچ میں پہنچ کر آٹھ فٹ گہرے پانی میں ڈوبنے لگے  کشتی والوں نے بڑی مشکل سے انہیں بچایا  صاحب زادے پانی میں شرابور کنارے پر پہنچے تو دوبارہ حساب جوڑا  وہی جواب آیا  پریشان ہو کر بولے، حساب جوں کا توں کنبہ ڈوبا کیوں  
حبیبہ شہزاد  عنایہ کو پرندوں اور جانوروں سے بہت پیار تھا  ایک دن وہ ایک درخت کے سائے میں بیٹھ کر کتاب پڑھنے میں مصروف تھی کہ ایک کوا آیا اور اس کے گھر کی دیوار پر بیٹھ گیا  کوے نے اسے اپنی سریلی آواز میں کاں، کاں کہہ کر سلام کیا  عنایہ نے اس کی طرف دیکھا، لیکن پھر اپنی کتاب میں مصروف ہو گئی کہ اچانک ایسا ہوا کہ اسے یقین نہیں آیا وہ کوا اس سے پوچھ رہا تھا کہ وہ کیا پڑھ رہی ہے  پہلے تو وہ حیران ہوئی اور اپنے ارد گرد دیکھنے لگی کہ شاید اس کے بہن بھائی میں سے کوئی اس کے ساتھ مذاق کر رہا ہو، لیکن وہاں کوے اور عنایہ کے علاوہ کوئی نہیں تھا  میں ٹھیک ہوں تم کیسے ہو  اس نے سرگوشی کے انداز میں کہا  میں بھی ٹھیک ہوں  جاری ہے  تمہیں تو معلوم ہے کہ مجھے اچھے اور مزے دار کھانے کی تلاش رہتی ہے  ہاں ہاں عنایہ نے اس کی بات میں ہاں ملائی  ہاں تو بس اسی لئے نکلا ہوں اور سورج کی روشنی بھی لے رہا ہوں  تم بھی دھوپ میں بیٹھو  اس سے تمہیں وٹامن ڈی ملے گا  تم تو بڑے ہوشیار ہو  عنایہ نے کوے سے کہا  کاں  کاں  کوا ہنسا ہم اپنی ذہانت اور قابلیت کی وجہ سے ہی تو مشہور ہیں  عنایہ نے اس کے بعد اس سے اس کے گھر کا پوچھا  کوا بولا گھر  ہم زمین کے کسی بھی حصے میں رہ لیتے ہیں  عنایہ چاہتی تھی کہ وہ اور کوا ایک دوسرے کے دوست بن جائیں  اس نے کوے سے پوچھا کیا ہم دوست بن سکتے ہیں  کیوں نہیں بالکل بن سکتے ہیں، لیکن ایک شرط پر  وہ کیا  عنایہ نے کوے سے پھر سوال کیا  وہ یہ کہ تم مجھے کھانے کو کچھ دیا کرو، میں روز یہاں آؤں گا، مگر مجھے پنجرے میں بند نہ کرنا  ہم پرندوں کو بھی آزادی کا حق ہے  سوچو اگر تمہیں کوئی پنجرے میں قید کر لے تو تم کیا کرو گی  میں سمجھ سکتی ہوں  اسی لئے تم انسانوں کو دیکھ کر شور کیوں مچاتے ہو کہ کہیں ہم تم کو قید نہ کر لیں  عنایہ نے کوے سے ہمدردی کرتے ہوئے کہا  ہم سے ہمدردی کا شکریہ عنایہ  پہلے جب ہم کسی کی دیوار پر بیٹھتے تھے تو لوگ کہتے تھے کہ اب کوئی مہمان ضرور آئے گا اور خوش ہوتے تھے  ہم بہت ذہین ہیں اور ہماری نظر تیز ہوتی ہے، اس لئے بہت دور تک دیکھ سکتے ہیں  معذرت چاہتے ہوئے ایک بات پوچھنی ہے  کیا یہ سچ ہے کہ کوئل اپنے انڈے تمہارے گھونسلے میں رکھ دیتی ہے اور تم لوگ اتنے بے وقوف ہوتے ہو کہ اپنے اور اس کے انڈوں میں فرق بھی محسوس نہیں کر پاتے ہو  یہ سننا تھا کہ کوا وہاں سے بھاگ نکلا، کیونکہ کوا اپنے منہ میاں مٹھو بن رہا تھا، اپنی بے وقوفی کی بات سن کر بھاگ نکلا  
راضیہ سید، اسلام آباد  گرمیوں کے دن تھے اور ببلو میاں کی اسکول سے چھٹیاں تھیں  ان کے ایک ماموں کا آم کا باغ تھا، جس سے ہر سال میٹھے رسیلے آم خاندان بھر میں بھجوائے جاتے تھے  اس دفعہ بھی ماموں کے گھر سے آموں کی پیٹیوں کے ساتھ ننھی ننھی کیریاں کچے آم بھی آئی تھیں  کچی کیریاں ببلو کو بہت پسند تھیں  اس نے امی سے فرمائش کی کہ آدھی کیریوں کی چٹنی بنائیں، جب کہ اس کی امی کا ارادہ آم کا اچار ڈالنے کا تھا، لیکن پھر بھی انھوں نے ببلو کی بات نہیں ٹالی اور چٹنی تیار کر دی  اس میں انھیں بہت محنت کرنی پڑی  انھوں نے چٹنی تیار کر کے دو چھوٹے مرتبانوں میں ڈالی اور ڈائننگ ٹیبل پر رکھ دیے  سب گھر والوں نے کھانے کے ساتھ کھٹی میٹھی چٹنی کا لطف اُٹھایا  جاری ہے  دوپہر کو کھانے کے بعد سب اپنے اپنے کمروں میں سونے چلے گئے، لیکن ببلو میاں کبھی پتنگ اُڑاتے کبھی لان میں لگا جھولا جھولتے، کبھی آپی کو تنگ کرتے تو کبھی بھیا کے کام بگاڑ دیتے  آج تو ان کے ہاتھ کیری کی چٹنی بھی لگ گئی تھی  ببلو میاں نے تھوڑی سی چٹنی کھانے پر اکتفا نہیں کیا، بلکہ مرتبان میں چمچہ چلا کر ایک کٹوری میں خوب چٹنی بھر لی اور لان کی طرف بھاگے اور سیڑھیوں پر بیٹھ کر چٹنی کھانے لگے  ببلو میاں دل ہی دل میں بہت خوش ہو رہے تھے کہ کسی کو پتا بھی نہیں چلا اور چٹنی خوب مزے لے لے کر اُڑائی جا رہی ہے، لیکن یہ کیا چٹنی ختم ہونے کے ساتھ ببلو میاں کے پیٹ میں گُڑ گُڑ ہونے لگی  ببلو میاں نے بہت برداشت کیا، لیکن پیٹ کا درد تھا کہ ختم ہونے کا نام ہی نہیں لے رہا تھا  ببلو میاں نے زور زور سے رونا چاہا، لیکن ان کی تو آواز بھی بھیں بھیں کر کے نکل رہی تھی  ان عجیب و غریب آوازوں سے امی جان کی آنکھ کھل گئی  ببلو  کیا ہوا ہے کیوں چلا رہے ہو  امی نے پوچھا  ببلو میاں پیٹ پکڑے ایک جگہ بیٹھے تھے  ہوا کیا ہے میرے لعل  میرے چندا  ببلو میاں کی امی بہت پریشان ہو گئی تھیں  امی  میرے پیٹ میں بہت درد ہے اور مروڑ اُٹھ رہے ہیں  ببلو میاں منمنائے  آخر تم نے ایسا کیا کھایا تھا، کہیں چٹنی تو زیادہ نہیں کھائی  میں شاید مرتبان اوپر رکھنا بھول گئی تھی  اب سب کچھ امی کی سمجھ میں آ گیا تھا  شور کی آواز سن کر بڑے بھیا بھی جاگ گئے اور ببلو کو اسپتال لے گئے  ببلو کے ڈرپ لگا دی گئی اور وہ بہت رویا بھی، لیکن اس نے غلطی بھی تو کی تھی جس کی سزا اسے ملنی تھی  ڈاکٹر صاحب نے ببلو کو دیکھ کر کہا کہ ببلو میاں ہر چیز اعتدال میں اچھی لگتی ہے اور ببلو میاں روتے روتے سنجیدہ ہو گئے  
نیما گل میمن  چھٹی کا دن تھا، شکیل صاحب سبزی لینے نکلے، سامنے پڑوسی کا لڑکا کامی کھڑا تھا  چچا جی  آپ سے ایک کام ہے  ہاں بولو  وہ رک کر بولے  چچا جی  دوسرے شہر میں ہمارے ایک عزیز کا انتقال ہو گیا ہے  کچھ دیر میں ہمیں گھر سے نکلنا ہے  میں اپنی پالتو بلی کو وہاں نہیں لے جا سکتا  شکیل صاحب کا دھیان اب اس کی گود میں موجود عمدہ نسل اور چھوٹے قد کی نہایت خوبصورت سفید بلی پر گیا  کامی کو اکثر انھوں نے اس بلی کے ساتھ سیر کے لئے جاتے دیکھا تھا  آپ مجھ پہ ایک احسان کریں گے  میری پالتو بلی کو بس ایک دن کے لئے اپنے گھر میں رکھ لیں  میں کل صبح یہاں پہنچتے ہی اسے لے جاؤں گا  ہاں ہاں  شکیل صاحب بڑے خوش اخلاق انسان تھے اور یہ تو پڑوس کا معاملہ تھا  جاری ہے  کامی نے فوراً بلی انھیں پکڑا بھی دی  یہ لیں چچا جان  یہ اس کا مخصوص کھانا ہوتا ہے  یہ عام کھانا نہیں کھاتی  کامی نے انھیں ایک پیکٹ پکڑا دیا  دیکھیے اس کو باہر بالکل نہ جانے دیجیے گا  بس ذرا اُچھل کود زیادہ ہے اس میں  اچھا میں چلتا ہوں  کامی کے جانے کے بعد وہ تھکے تھکے انداز میں واپس لوٹے  اے ہے یہ بلی کیوں اُٹھا لائے  دادی جان کو بلیاں پسند نہیں تھیں  ابو  کتنی پیاری ہے  چھوٹی کشمالہ کو نیلی آنکھوں والی خاص نسل کی چھوٹی سی بلی بہت پسند آئی  وہ بلیوں کی اس نسل سے تھی جس کے جسم پہ بال زیادہ ہوتے ہیں اور نرم ملائم ہوتے ہیں  ان بلیوں کا قد چھوٹا ہوتا ہے اور دور سے یہ کھلونے جیسی لگتی ہیں  ابو  یہ بلی کہاں سے ملی  دس سالہ اکبر نے بھی اشتیاق سے بلی کو گود میں لینا چاہا، مگر وہ چھلانگ مار کر شکیل صاحب کے ہاتھوں سے نکل گئی  یہ پڑوس والے کامی کی بلی ہے  شکیل میاں بے چارگی سے بولے  آپ کو سبزی، گوشت لانے بھیجا تھا، آپ بلی لے آئے  بیگم نے باورچی خانے سے ہی سب سن لیا تھا  بھئی، دراصل پڑوس کے لوگ رشتے داروں کے یہاں کسی کے انتقال پر گئے ہیں، پالتو بلی ساتھ لے جانا مناسب نہیں لگا، اس لئے ایک دن اس کی دیکھ بھال کے لئے ہمارے یہاں چھوڑ گئے ہیں، مجھے منع کرنا مناسب نہ لگا  بلی کبھی ایک سوفے کے نیچے تو کبھی دوسرے سوفے کے نیچے چھپ رہی تھی اور کشمالہ اور اکبر اس کے پیچھے لگے ہوئے تھے  تب ہی بلی نے کشمالہ اور اکبر سے بچ کر چھلانگ لگا دی اور دادی کی گود میں آ گئی  اے ہے ہے  دادی کی دہشت سے چیخیں نکل گئیں ارے ہٹاؤ اس نگوڑی کو  دادی نے ایک ہاتھ مارا  بلی نیچے فرش پہ گری اور میز کے نیچے چھپ گئی  اماں  حد کرتی ہیں آپ اس طرح تو نہ ماریں  شکیل صاحب کو بلی کی جان کی فکر پڑ گئی  دادی  آپ بلی سے ڈرتی ہیں  بچے ہنسنے لگے  ارے پرائی بلی ہے  امانت ہے کسی کی  نہ پریشان کرو بے چاری کو  بیگم سلطانہ کچن سے نکل آئیں  ارے تم سب لوگوں کو بلی کی پڑی ہے، ادھر میری جان نکلنے ہی والی تھی  دادی کی دوہائی ختم نہیں ہو رہی تھی  اچھی نسل کی بلی لگتی ہے  کامی نے باہر سے منگوائی ہو گی  اگر اس کو کچھ ہو گیا تو ہزاروں روپے کی رقم دینی پڑے گی  شکیل صاحب کو فکر لگ گئی  تو آپ لے کر کیوں آ گئے  سلطانہ بیگم نے کہا بے وجہ کی ہمدردیاں کرنی ہوتی ہیں آپ کو سب کے ساتھ  ارے بلی کہاں گئی  اکبر کو خیال آیا  انھوں نے یہاں وہاں، تمام سوفوں اور میزوں کے نیچے دیکھ لیا  ہو گی یہیں کہیں  دادی نے بیزاری سے کہا  اکبر  تم ذرا باہر کا گیٹ بند تو کر آؤ، کہیں بلی باہر ہی نہ نکل جائے  سلطانہ بیگم نے اکبر کو باہر بھیجا  ارے بیگم  یہ اندرونی دروازہ تو بند ہی ہے  شکیل صاحب نے پریشانی سے کہا  ہاں تو یہیں کہیں ہو گی، کسی کمرے میں چلی گئی ہو گی  سلطانہ بیگم اتنا کہہ کر کھانا پکانے واپس باورچی خانے میں چلی گئیں  اکبر باہر کا گیٹ دیکھ آیا  وہ بند ہی تھا  اندر آتے ہوئے اس نے اندرونی دروازہ بھی بند کر دیا  اکبر  بلی نہیں مل رہی  شکیل میاں پریشانی سے بولے  سب یہاں وہاں بلی کو ڈھونڈ رہے تھے  کہیں میرے کمرے میں نہ چلی گئی ہو  اکبر اپنے کمرے میں گیا اور سارا کمرہ چھان لیا  ابو  میرے کمرے میں تو نہیں  باہر آ کر اس نے بتایا  میرے کمرے میں بھی نہیں  شکیل صاحب پریشانی سے بولے کسی کی امانت تھی اور آتے ہی گم ہو گئی  پریشانی کی بات تو تھی  سب ہی گھر میں یہاں وہاں تلاش کر رہے تھے  شکیل میاں چھت پہ بھی دیکھ آئے  سمجھ میں نہیں آ رہا تھا کہ بلی گم کہاں ہو گئی  بلی تھی کوئی کبوتر تو تھا نہیں کہ تم لوگ اوپر کی منزل پہ بھی تلاش کر رہے ہو  دادی نے کہا  سلطانہ بیگم نے باورچی خانے کا جائزہ بھی لے لیا  کشمالہ نے فرج بھی کھول کر دیکھ لیا، مگر بلی تو ایسے غائب تھی جیسے گدھے کے سر سے سینگ  جاؤ اکبر  تم ذرا باغ میں دیکھ آؤ کسی جھاڑی میں نہ چھپی بیٹھی ہو  شکیل صاحب بولے  مگر ابو  یہ اندرونی دروازہ تو بند ہی ہے  ایک دو بار ابھی ہم نے کھولا بھی تو ہے  کیا پتا نظر بچا کے نکل گئی ہو  شکیل صاحب بولے  اکبر باغ میں آیا تو سامنے سے ریحان بھائی گیٹ کھول کر اندر داخل ہو رہے تھے  ریحان بھائی  وہ گم ہو گئی ہے  اکبر فکر مندی سے بولا  ہیں  ہیں  کیا کہہ رہے ہو، دُم کھو گئی ہے  ریحان بھائی کو غصہ آ گیا ابو بازار سے آئیں تو ان سے پوچھوں گا  ابو بازار گئے ہی نہیں، وہ بھی ڈھونڈ رہے ہیں  اکبر بولا  ریحان اندر آیا تو اسے سارا ماجرا پتا چلا  کامی اور سارے گھر والے تو ابھی میرے سامنے نکلے ہیں  ریحان نے بتایا  غضب ہو گیا  شکیل صاحب نے سر پکڑ لیا وہ کوئی عام بلی نہیں تھی، بڑی خاص نسل کی تھی  مجھے ہزاروں روپے دینے پڑیں گے  میں ابھی باہر جا کر اس کو تلاش کرتا ہوں  وہ پریشانی کے عالم میں باہر نکلے  سڑک پر بلی کو تلاش کیا  شکیل صاحب ادھر سے مایوس ہو کر بلی کو تلاش کرتے ہوئے آگے بڑھے  سڑک پہ یہاں وہاں دھیان سے تلاش کرتے وہ گلی کے سِرے پر پہنچ گئے، جہاں زبیر بھائی گوشت والے کی دکان تھی  اوہ بلی یہاں ہو گی  شکیل میاں تیزی سے ان کے پاس پہنچے  زبیر میاں  بلی دیکھی ہے  بالکل دیکھی ہے  وہ پہلے ہی بلیوں کے ستائے ہوئے تھے  ابھی میرے سامنے سے تین بار بوٹی اُٹھا کے بھاگی ہے، کئی روز سے اس نے تنگ کر رکھا ہے  زبیر بھائی  میں کسی خاص بلی کو ڈھونڈ رہا ہوں  وہ بہت خوبصورت اور چھوٹی سی ہے  ادھر بھی سب بلیاں خوبصورت ہی ہیں  زبیر بھائی نے اشارہ کیا  واقعی نیچے آس پاس چار پانچ بلیاں ٹہل رہی تھیں  شکیل صاحب نے دھیان سے دیکھا  زبیر بھائی  کوئی اور اجنبی، چھوٹی سفید بلی آپ کے پاس آئے تو اسے پکڑ کر مجھے اطلاع لازمی دینا  تصویر دکھا دو  میری دکان پہ صبح سے شام تک گاہک کم اور بلیاں زیادہ آتی ہیں  پہچان کر دبوچ لوں گا اور آپ کو اطلاع کر دوں گا  زبیر میاں بولے  تصویر ہی تو نہیں ہے  وہ تھکے تھکے گھر لوٹ گئے  صبح سے رات ہو گئی، مگر بلی نہ ملی  پتا نہیں کتنی مہنگی تھی  شکیل صاحب کو رہ رہ کر ہول اُٹھ رہے تھے  کس نے کہا تھا، پڑوس کی بلی اُٹھا لاؤ  ضرورت سے زیادہ خوش اخلاقی میں بھی تو نقصان ہو جاتا ہے  دادی اماں بولیں  دوسرے دن صبح کامی اور اس کے گھر والے لوٹ آئے  شکیل صاحب کی ہمت نہیں ہو رہی تھی کہ کامی کا سامنا کرنے کی، کس منہ سے بتاتے کہ تم نے جو امانت رکھوائی تھی وہ ہم سے کھو گئی، مگر بتانا بھی تو ضروری تھا  وہ کامی کی طرف آئے  وہ گاڑی میں سے سامان نکال رہا تھا اور اس کی گود میں ہو بہو ویسی ہی بلی تھی  ارے  یہ تمہارے پاس دوسری بھی ہے  شکیل صاحب حیرت سے بولے  نہیں چچا جان  یہ ایک ہی ہے  کامی ہنس کر بولا دراصل کل ہم لوگ نکل ہی رہے تھے کہ یہ دوڑ کر میرے پاس آ گئی  میں اس کو لے کر ہی روانہ ہو گیا تھا  مگر یہ نکلی کیسے  گیٹ تو بند تھا ہمارا  چھوٹی سی تو ہے، گرل کے کسی سوراخ میں سے نکل آئی ہو گی  کامی بے فکری سے بولا  بڑی بے ہودہ بلی ہے بھئی  یہ جملہ وہ کہنا چاہتے تھے، مگر چپ رہے  
شازیہ اختر  سوہنے موہنے بچو  یہ کہانی ایک چھوٹے سے ہرن کی ہے، جس کو رات کے وقت ستارے دیکھنا بہت اچھا لگتا تھا  وہ اکثر اپنے کمرے کی کھڑکی سے آسمان کی طرف دیکھتا رہتا  جب سب سو جاتے تو ہرن جاگتا رہتا اور ستاروں سے باتیں کرتا رہتا  ایک دن اس نے اپنی امی جان سے پوچھا  امی جان  کیا میں سب کے سب ستارے گن سکتا ہوں  امی جان نے کہا  نہیں  پیارے بیٹے  ستارے بہت زیادہ ہوتے ہیں  کیوں کیوں  میں ستارے گن سکتا ہوں  مجھے ساری گنتی آتی ہے  پورے ایک ہزار تک  سنیں  ایک دو تین چار پانچ چھ سات  یہ کہتے کہتے ہرن نے ایک ہزار تک گنتی سنا دی  امی جان ہنسنے لگیں اور کہنے لگیں  پیارے ہرن  اب سو جاوٴ  صبح ابو کے ساتھ ناشتہ لینے جانا ہے  جاری ہے  ہرن کو نیند نہ آئی تو وہ کھڑکی سے باہر دیکھنے لگا  دور آسمان پر بہت سارے ستارے چمک رہے تھے  ہرن نے گننا شروع کیا  ایک دو تین چار پانچ  اور یہ چھ  اور وہ سات  وہ آٹھ  جب کھڑکی سے نظر آنے والے ستارے گن چکا تو وہ کھڑکی سے چھلانگ لگا کر باہر آ گیا  اور پھر ایک طرف چلنے لگا  ساتھ ساتھ وہ اوپر دیکھ رہا تھا اور ستارے بھی گن رہا تھا  پچاس  اکاون  باون  ترپن  اوہ  سی ی ی  اچانک ہرن کی ایک بڑے پتھر سے ٹکر ہو گئی  وہ گر پڑا  اسے پاوٴں میں چوٹ آ گئی تھی  اف  ابھی تو پچپن ستارے گنے تھے  یہ تو بہت تھوڑے ہیں  اور گنتا ہوں  ہرن نے اپنے آپ سے کہا  ارے ارے  یہ کیا  تم ستارے گن رہے ہو  یہ ایک الو تھا جو درخت پر بیٹھا ہوا تھا  جی انکل  میں آج ستارے گننے کے لئے گھر سے نکلا ہوں  ہاہاہا  تم ستارے نہیں گن سکتے  ستارے بہت سارے ہوتے ہیں  الو نے کہا اور خاموش ہو گیا  پھر وہی بات  میں تو گنوں گا  اگر ستارے بہت سارے ہیں تو مجھے بھی بہت ساری گنتی آتی ہے  ایک دو تین چار  یہ کہہ کر ہرن نے گنتی سنانا شروع کر دی  ٹھیک ہے ٹھیک ہے جاوٴ مجھے کام کرنے دو  الو نے تنگ آ کر کہا اور درخت کی دوسری طرف چلا گیا  وہ والا آٹھ سو ایک، یہ آٹھ سو دو، اور وہ والا آٹھ سو تین  ہرن ستارے گنتا جا رہا تھا  چوں چوں چوں  تم اتنی رات کو کیا گن رہے ہو  یہ ایک چڑیا تھی جو اپنے بچے کا کھانا لینے کے لئے جاگی تھی  میں  میں ستارے گن رہا ہوں  سارے کے سارے  ہرن نے خوشی سے بتایا  ہی ہی ہی  تم ستارے نہیں گن سکتے بھئی  ستارے تو بہت زیادہ ہوتے ہیں  چڑیا نے ہنس کر کہا  پھر وہی بات  اگر ستارے بہت سارے ہیں تو مجھے بھی بہت ساری گنتی آتی ہے  سنو  ایک دو تین چار پانچ چھ  اچھا  اچھا  مجھے جانا ہے  چڑیا نے کہا اور جلدی سے اڑ گئی  ہرن پھر سے چلنے لگا  وہ ستارے گنتا رہا اور چلتے چلتے ایک دم اس نے سوچا  یہ کیا گنتی تو ختم ہونے جا رہی ہے  نو سو تین  نو سو چار  نو سو پانچ  مجھے تو بس ایک ہزار تک گنتی آتی ہے اور  ہرن پریشان ہو گیا  اس نے سر اٹھا کر دیکھا  آسمان ابھی بھی چمکتے ستاروں سے بھرا ہوا تھا  جنگل کا آخری کنارہ آ گیا تھا اور ننھا ہرن تھکاوٹ محسوس کر رہا تھا  میری گنتی ختم ہو گئی ہے  ستارے ختم نہیں ہوئے  بس ستارے بہت زیادہ ہوتے ہیں  اب مجھے سمجھ آ گئی ہے  یہ کہہ ہرن نے اسٹرابیری کے پودے سے کچھ پتے کھائے اور تالاب کا پانی پی کر واپس گھر کی طرف چلنے لگا  
ثانی زہرا  آٹھویں جماعت کے ماسٹر صاحب نے کلاس میں ہمدردی اور مدد کے عنوان پر مضمون لکھوایا  جس میں بتایا کہ آپ بچوں، جانوروں اور معذور لوگوں سے ہمدردی اور قانون کے سماج دشمن عناصر کے خلاف مدد کیسے کر سکتے ہیں  کلاس کے چار بڑی عمر کے طالب علموں کو تاکید کی کہ تم اتوار والے دن ہمدردی اور مدد کا عملی مظاہرہ کرو گے اور اگلے دن اپنے ہمدردی اور مدد کے عمل کو خوش خط لکھ کر لاؤ گے  پیر کے روز چاروں طالب علم اپنے اپنے عملی کام لکھ کر لے آئے اور ماسٹر صاحب کو دیے  ماسٹر صاحب نے پڑھ کر سر پکڑ لیا  ایک طالب علم نے لکھا کل میں نے پارک میں ایک بچے کو چپس کا بڑا سا پیکٹ ہاتھ میں لیے کھاتے دیکھا  میں نے چپس کھانے میں اُس بچے کی مدد کی  جاری ہے  خوشی کے مارے اس کی آنکھوں سے آنسو نکل آئے  دوسرے طالب علم نے لکھا مجھے سڑک پر ایک ضعیف اندھا شخص نظر آیا  میں نے اُسے بڑی مشکل سے سڑک پار کرا دی، وہ سڑک پار کرنے پر تیار ہی نہیں تھا  تیسرے طالب علم نے لکھا مجھے پارک کے تالاب میں مچھلی نظر آئی  مجھے بڑا رحم آیا کہ یہ تو پانی میں ڈوب کر مر جائے گی  میں نے اُسے پانی سے نکال کر گھاس پر رکھ دیا  پہلے تو وہ خوشی سے اُچھلنے لگی اور پھر اُسے آرام سے نیند آ گئی  چوتھے طالب علم نے لکھا کل میں نے ایک بڑے معزز قسم کے ڈاکو کو اپنے دیگر ساتھیوں سے کہتے سنا کہ میں نے گزشتہ شب مرزا خلجی صاحب کے ہاں مشاعرہ لوٹ لیا  میں نے فوراً اس لوٹ مار کی اطلاع ابو کے فون سے پولیس کو دی، مگر ایک بات میری سمجھ میں نہیں آئی، پولیس کی مدد کرنے پر مجھے ابو سے مار کیوں پڑی ابو بار بار پوچھ رہے تھے کہ میں نے مرزا صاحب کے ہاں پولیس کیوں بھیجی  
پرانے زمانے کی بات ہے کسی گاؤں کا چودھری بڑا لالچی تھا  لالچ نے اس کی عقل پر پردہ ڈال دیا تھا اور کردار و اخلاق انتہائی پست ہو گیا تھا  وہ گاؤں کے کسی بھی شخص کے پاس کوئی بھی قیمتی چیز دیکھتا تو اسے کسی بھی طریقے ہتھیا لیتا  گاؤں والے اس کے رویے سے تنگ آ چکے تھے  انھوں نے کئی بار گاؤں کے قاضی اور مسجد کے پیش امام سے بھی شکایتیں کیں جن کی باتیں چودھری بڑے غور سے سنتا تھا، لیکن ان کو ماننے اور عمل کرنے پر بالکل تیار نہ ہوتا تھا  اگر اسے معلوم ہو جاتا کہ کسی کے پاس اچھی نسل کی گائیں، بھینس یا بکری، یہاں تک کہ مرغی ہی کیوں نہ ہو، وہ بے چارہ اس سے محروم ہو جاتا  گاؤں والے اپنے اچھے سے اچھے جانور میں بھی کوئی نہ کوئی عیب نکالتے اور اسے سارے گاؤں میں مشہور کر دیتے تھے، تاکہ ان کا جانور لالچی چودھری سے محفوظ رہے، لیکن ان سب باتوں کے باوجود گاؤں والے ایک دوسرے سے حسد کی وجہ سے گاؤں کے چودھری کو مخبری کر دیتے اور وہ دھونس دھمکی کے ذریعے معمولی سے معمولی رقم کے عوض یا پھر مفت جو کچھ بھی پسند آتا، اسے ہتھیا لیتا  جاری ہے  ایک دن گاؤں کے مولوی صاحب اور قاضی صاحب نے چودھری کو راہِ راست پر لانے اور اس کو سبق سکھانے کے لئے ایک منفرد طریقہ اپنایا  چودھری کی حویلی کے قریب ہی قاضی اور مولوی صاحب کے مکان تھے اور دونوں کے مکان کے صحن کے درمیان ایک دیوار تھی جو زیادہ اونچی نہیں تھی لہٰذا دیوار کے اوپر ایک انڈا رکھ کر دونوں زور زور سے لڑنے لگے  مولوی صاحب نے کہا یہ سفید سونے کا انڈا میری دیوار پر ہے، اس لئے مالک بھی میں ہوں  قاضی صاحب، مولوی صاحب کی بات سن کر بولے یہ دیوار تمہاری کب سے ہو گئی  مرغی بھی میری، دیوار بھی میری ہے  سونے کا انڈا میری مرغی کا ہے، اس لئے مالک بھی میں ہی ہوا  مولوی صاحب نے جواب میں کہا چلو مان لیتے ہیں کہ مرغی تمہاری ہے، جو روز ایک سونے کا انڈا دیتی ہے، مگر آج اس نے میری دیوار پر انڈا دیا ہے، اس لئے یہ انڈا میری ملکیت ہوا  جب قاضی اور مولوی کی لڑائی کی آوازیں چودھری نے سنی تو وہ بھاگم بھاگا آ پہنچا، لیکن جب دیوار پر رکھا ایک عام سا انڈا دیکھا تو حیرت زدہ رہ گیا  اس نے جیسے ہی کچھ بولنے کے لئے منہ کھولا قاضی صاحب فوراً بول اُٹھے دیکھیں چودھری صاحب  میری مرغی نے آج غلطی سے سفید سونے کا انڈا اس دیوار پر دے دیا ہے، جہاں یہ رکھا ہوا ہے اور مولوی صاحب اس پر اپنا حق جما رہے ہیں  یہ سن کر مولوی صاحب فوراً بولے یہ میری دیوار ہے، اس لئے اس پر موجود انڈا بھی میرا ہے، لہٰذا مالک بھی میں ہوں  جب چودھری نے ان کی باتیں سنیں تو اس کا لالچی پن جاگ اُٹھا اور وہ بولا سنو، میں تمہاری بہت عزت و احترام کرتا ہوں اور گاؤں کا چودھری بھی میں ہوں  یہ مکان میں نے ہی تم کو بنا کر دیا ہے  اس لئے مرغی بھی میری ہے اور انڈے کا مالک بھی میں ہوں، لیکن پھر بھی انڈے اور مرغی کے بدلے تم کو مال و دولت دیتا ہوں  اس نے دونوں کو اپنی لالچی آنکھوں سے گھورتے ہوئے کہا  مولوی صاحب مری مری آواز میں بولے آپ سونے کے انڈے کے بدلے کتنی رقم دیں گے  چودھری نے گرج دار آواز میں کہا بے فکر رہو تم کو دس ہزار روپے مل جائیں گے  یہ سن کر مولوی صاحب بولے جناب  انصاف کی بات کریں یہ سات تولے سے کم کا انڈا نہیں، کم از کم اس کی قیمت سات لاکھ تو ہو گی  چودھری بولا مولوی صاحب  آپ کا روپے پیسے سے کیا کام، آپ اللہ اللہ کیجیے  خیر میں پھر بھی آپ کو تین لاکھ دیتا ہوں  مولوی صاحب بولے جیسی آپ کی مرضی، لیکن پیسے مجھے ابھی چاہیے  یہ سن کر چودھری بھاگا بھاگا گیا اور ایک تھیلی اُٹھا لایا اور بولا مولوی صاحب  پورے تین لاکھ ہیں، اب آپ بیچ سے ہٹ جائیں اب قاضی اور میرا معاملہ ہے  قاضی صاحب نے جب چودھری کی بات سنی تو بولے یہ میری مرغی کا انڈا تھا اور سودا آپ نے مولوی صاحب سے کر لیا  چودھری نے کہا ٹھیک ہے قاضی صاحب  ہم آپ سے بھی سودا کر لیتے ہیں  اس کے باوجود کہ سونے کا انڈا دینے والی مرغی بھی ہماری ہے  قاضی صاحب بولے وہ روزانہ ایک سونے کا انڈا دیتی ہے  اس کی کیا قیمت لگائیں گے  تقریباً سات لاکھ روپے کا ایک انڈا ہے  چودھری بولا تم میرے گاؤں میں رہتے ہو میری زمین پر رہتے ہو پھر بھی ایسی باتیں کرو گے  قاضی صاحب نے کہا یہ مکان میرے باپ دادا کی ملکیت ہے  اس کی زمین میری ہے، میں اس کو چھوڑ کر چلا جاؤں گا، لیکن یہ مرغی کسی کو نہیں دوں گا  ذرا حساب لگائیے ایک ماہ میں کتنے لاکھ ہوتے ہیں اور ایک سال میں کتنی رقم بنی  چودھری بولا تم میری اجازت کے بغیر گاؤں سے گئے تو جان سے مار دوں گا  قاضی صاحب نے کہا میں اس سے پہلے ہی مرغی کو مار دیتا ہوں  قاضی کی بات سن کر چودھری بولا ٹھہرو، ایسا مت کرنا  میں تم سے سودا کرتا ہوں  قاضی صاحب نے کہا تم نے ساری رقم تو مولوی صاحب کو دے دی جب کہ مرغی تو انڈے سے لاکھ گنا زیادہ قیمتی ہے  یہ سن کر چودھری نے کہا تم یہیں ٹھہرو میں ابھی اپنی زمینوں اور حویلی کے کاغذات لاتا ہوں  تھوڑی ہی دیر بعد چودھری چند آدمیوں کے ساتھ کاغذات لے کر آ گیا اور ساتھ ہی قاضی صاحب بھی مرغی بغل میں دبا کر اس کی گردن پکڑے کھڑے تھے  چودھری نے غصے سے دیکھتے ہوئے کہا قاضی صاحب  مرغی کی گردن سے ہاتھ ہٹاؤ  قاضی صاحب بولے تم اپنے ساتھ آدمی مجھے مارنے کے لئے لائے ہو  اس سے پہلے کہ تم مجھے مارو، میں مرغی کو مار دیتا ہوں  چودھری نے کاغذات دیتے ہوئے کہا تم غلط سمجھ رہے ہو  یہ میرے اور تمہارے درمیان ہونے والے معاہدے پر بطور گواہ دستخط کریں گے، کیا پتا تم بعد میں مکر جاؤ  اس طرح چودھری اور قاضی صاحب کے درمیان معاہدہ ہو گیا، جس پر گاؤں والوں اور مولوی صاحب نے بھی دستخط کیے  چودھری سفید انڈا دینے والی مرغی حاصل کر کے بہت خوش تھا اور وہ انڈا لے کر فوراً شہر کی طرف روانہ ہو گیا  قاضی صاحب نے گاؤں والوں کے نام زمین کی رجسٹری کروا دی  جب کچھ دنوں بعد چودھری گاؤں واپس آیا تو غصے میں چلانے لگا تم دونوں نے میرے ساتھ دھوکا کیا ہے میں تم کو نہیں چھوڑوں گا  یہ سن کر قاضی اور مولوی صاحب کے ساتھ موجود گاؤں والے مسکرانے لگے  اس طرح گاؤں والوں کو چودھری کے ظلم سے نجات مل گئی  ایک زمانہ بیت گیا، لیکن اس کے باوجود آج بھی گاؤں میں سفید سونے کا انڈا دینے والی مرغی کی کہانی بڑے ذوق و شوق سے سنی جاتی ہے  
عائشہ فرید احمد، میرپور خاص  شیدا ایک بھولا بھالا سا انسان تھا  آج وہ اپنی بیوی کو لینے اس کے گاؤں جا رہا تھا  راستے میں اس نے ایک جگہ گدھوں کو گھاس چَرتے دیکھا  خیر وہ اپنے سسرال پہنچا  بیوی کے بھائی نے اسے بیٹھک میں بیٹھا دیا  اتنے میں ایک آدمی دوڑتا ہوا آیا اور کہنے لگا کہ بھائی  میرے گدھے گم ہو گئے ہیں  اگر آپ نے دیکھے ہوں تو بتائیے  شیدے نے فوراً کہا کہ ہاں میں نے فلاں جگہ گدھوں کو گھاس چَرتے ہوئے دیکھا ہے  وہ آدمی دوڑتا ہوا چلا گیا  تھوڑی دیر بعد وہ آدمی دوبارہ آیا اور کہا کہ آپ تو عظیم آدمی ہیں  آپ نے جس جگہ بتایا تھا، ٹھیک اسی جگہ گدھے موجود ہیں، پھر وہ چلا گیا  اب روٹیاں پکنی شروع ہوئیں  چونکہ وہ باورچی خانے کے قریب ہی کمرے میں بیٹھا تھا، اس لئے اسے روٹیوں کے تھپ تھپ کی آواز سنائی دی  جاری ہے  اس آواز سے وہ روٹیاں گننے لگا  جب اسے کھانا پیش کیا گیا تو اس نے تین روٹیاں کھا لی  جب چوتھی روٹی دی گئی تو اس نے کہا آپ نے کل سات روٹیاں تو بنائیں ہیں، جس میں تین میں کھا چکا ہوں اگر یہ بھی میں کھا لوں تو باقی سب کیا کھائیں گے  سالا اسے حیرت سے دیکھنے لگا اور کہا کہ آپ کو تو اس وقت بادشاہ کے محل میں ہونا چاہیے  ان دنوں مہارانی کا ہار گم ہے بادشاہ نے اعلان کیا ہے کہ جو بھی وہ ہار ڈھونڈے گا، اسے انعام دیا جائے گا  جب وہ بادشاہ کے محل پہنچے تو اس نے سوچا کہ میں اگر چالیس دن کی مہلت مانگ لوں تو میں ہار ڈھونڈ لوں گا  اس نے بادشاہ سے کہا کہ میں چالیس دن کا چلہ کاٹوں گا  آپ کو میں چالیس دن بعد ہار دے دوں گا  چالیس دن اس نے محل میں خوب مزے کیے، لیکن چالیسویں دن اسے بڑی پریشانی ہو گئی  اس نے ہار کو اپنے حساب سے اِدھر اُدھر ڈھونڈا، لیکن ہار نہ ملنا تھا، نہ ملا  اب وہ خوب پریشان ہوا  رات ہو گئی تھی، لیکن اس کی تو نیندیں اُڑ گئی تھیں  اس کے منہ سے نندرا، نندرا نکل رہا تھا  نندرا معنی نیند آ جا اس کے کمرے کے پاس ہی ایک نوکرانی کھڑی تھی جس کا نام نندرا تھا اور ہار اسی نے چرایا تھا  اس نے سوچا کہ اس کو تو میرا نام پتا ہے، کل یہ بادشاہ کو میرا نام بتا دے گا اور میں پکڑی جاؤں گی  سودہ شیدے کے پاس آئی اور اس سے معافی مانگی اور ہار اسے دے دیا  شیدا تو بہت خوش ہو گیا  اس نے چپ چاپ ہار لیا اور سو گیا  صبح اس نے وہ ہار بادشاہ کو دے دیا  جب بادشاہ نے وہ ہار دیکھا تو خوش اور حیران ہو گیا  اس نے شیدے کو ڈھیروں انعام کے ساتھ رخصت کر دیا  
جدون ادیب  گاؤں کا چودھری جمیل خان کتوں کو سخت ناپسند کرتے تھے، مگر پھر اچانک ان کی سوچ تبدیل ہو گئی  انھیں کتے اچھے لگنے لگے  چودھری کے کہنے سے ان کے منشی نے اخباروں میں اچھی نسل کے ایک کتے کی ضرورت کا اشتہار دے دیا  جمیل خان کو ایسا کتا درکار تھا جو ہر وقت ان کے ساتھ رہے اور ان کے اشاروں کو سمجھے  آخر جمیل خان کو اپنے مطلب کا کتا مل ہی گیا  کتے کے ساتھ اس کو سدھانے والا بھی آیا اور کتے کی اس طرح ترتیب کی، جیسا کہ جمیل خان چاہتے تھے اور پھر وہ کتا ہر وقت جمیل خان کے ساتھ رہنے لگا  وہ واقعی ایک اعلیٰ نسل کا کتا تھا، جو جمیل خان کے اشارے پر چلتا تھا  یہاں تک کہ وہ جمیل خان کے کمرے میں سوتا بھی تھا  اس کی دیکھ بھال اور حفاظت کے لئے دو نوکر مقرر تھے  جاری ہے  کتا اتنے مزے میں تھا کہ بعض لوگ اس کی قسمت پر رشک کرتے ہوئے اپنی اور اس کی قسمت کا موازنہ کرتے تھے  جمیل خان اور کتے کی قربت کا کیا راز تھا، کسی کو بھی معلوم نہ تھا اور نہ کبھی جمیل خان نے کسی کو بتایا تھا، مگر ایک دن جانے وہ کس ترنگ میں تھے کہ اس راز سے پردہ اُٹھا لیا  وہ اپنے خاص مصاحب نواز سے کہہ رہے تھے موت کا فرشتہ ہر جگہ آ جاتا ہے اور لوگوں کو اس خوبصورت دنیا سے محروم کر کے قبر کے اندھیروں میں دھکیل دیتا ہے، مگر پھر مجھے ایک مذہبی آدمی سے پتا چلا کہ جہاں کتے ہوتے ہیں، وہاں فرشتے نہیں آتے  اس لئے میں اس کتے کو ہر وقت اپنے ساتھ رکھتا ہوں، تاکہ موت کا فرشتہ میرے قریب نہ آئے  نواز، اپنے آقا کی عقل مندی پر اَش اَش کر اُٹھا  اسے فخر تھا کہ وہ جمیل خان جیسے ہوشیار آدمی کا خاص مصاحب ہے، مگر جلد اس کی خوش فہمی دور ہو گئی  ایک رات جمیل خان کو دل کا دورہ پڑا اور وہ انتقال کر گیا  حالانکہ اس کا کتا اس کے پاس تھا، مگر موت کا فرشتہ پھر بھی آ گیا  نواز نے جمیل خان کا راز فاش نہیں کیا، مگر مولوی صاحب سے اس بارے میں دریافت کیا تو وہ بولے جہاں کتے ہوتے ہیں، وہاں رحمت کے فرشتے نہیں آتے  اور موت کا فرشتہ  نواز کے منہ سے نکلا  مولوی صاحب نے نواز کی طرف غور سے دیکھا اور بولے ارے بے وقوف  وہ کتوں کی پروا نہیں کرتا  ہر جگہ اور ہر وقت پہنچ سکتا ہے  نواز سمجھ جانے والے انداز میں سر ہلانے لگا  وہ یہ بھی سمجھ گیا تھا کہ اس کا آقا پرلے درجے کا احمق تھا، ورنہ موت کو ٹالنے اور زندگی کو بڑھانے کے لئے نیک کام کرتا، صدقہ خیرات کرتا  بے وقوف نے موت کے فرشتے سے مقابلے کے لئے کتے کا سہارا لیا  
سمیحہ مدثر قاضی  کسی گاؤں میں ایک لالچی اور کنجوس آدمی رہتا تھا  اس کا نام ابراہیم تھا  جب بھی کوئی اس سے پیسوں کی مدد مانگتا تو وہ اسے یہ کہہ کر بھگا دیتا تھا کہ یہاں کوئی پیسوں کا درخت نہیں لگا ہوا جو سب کو پیسے بانٹتا پھروں  ایک دن وہ کہیں جا رہا تھا کہ اسے ایک آدمی ملا جو خود کو جادوگر کہہ رہا تھا  اس نے ابراہیم سے کہا کیا تمہیں زیادہ پیسہ چاہیے  ابراہیم تھا ہی ایک لالچی انسان، فوراً بغیر سوچے سمجھے راضی ہو گیا  پھر ابراہیم نے کہا جادوگر بھائی  جلدی کریں مجھے جلدی بتائیں کہ کیا کرنا ہے  جادوگر نے ابراہیم سے کہا اپنا سارا پیسہ نکال کر لے آؤ، پھر میں بتاؤں گا کہ کیا کرنا ہے  ابراہیم فوراً اندر گیا اور پیسے نکال کر لے آیا  جاری ہے  ان میں پانچ سو اور ہزار روپے کے نوٹ موجود تھے  جادوگر کی آنکھوں میں چمک آ گئی تھی  پھر اس نے ابراہیم سے کہا اپنی آنکھیں بند کر لو، ورنہ جادو بے کار ہو جائے گا  ابراہیم نے فوراً اپنی آنکھیں بند کر لیں  وہ سوچ رہا تھا کہ اب میں امیر ہو جاؤں گا  جادوگر نے اپنی جیب سے پانچ پانچ ہزار روپے کے نقلی نوٹ نکال کر سامنے رکھے اور ابراہیم کے سارے پیسے اپنی جیب میں ڈال لیے، پھر ابراہیم کو یہ تاثر دینے کے لئے کے نوٹ بدل رہا ہے منتر پڑھنا شروع کر دیا  پھر اس نے ابراہیم سے کہا کہ تم اب آنکھیں کھول دو  ابراہیم نے فوراً اپنی آنکھیں کھول دیں اور پانچ پانچ ہزار کے نوٹ دیکھ کر خوش ہو گیا  جادوگر نے ابراہیم سے کہا اچھا، اب مجھے اجازت دو  ابراہیم خوشی سے پاگل ہو رہا تھا  اس نے جادوگر کا شکریہ ادا کیا، جادوگر کے جانے کے بعد وہ ہوش میں آیا تو پریشان ہو گیا  جادوگر سارے نقلی نوٹ دے کر اور خود اصلی نوٹ لے کر بھاگ گیا تھا  اب وہ کنگال ہو گیا تھا  
اسد بخاری  کسی گاؤں میں ایک دھوبی رہتا تھا، جو شہر سے لوگوں کے کپڑے گدھے پر لاد کے گاؤں لاتا اور دھونے کے بعد اسی پر لاد کے واپس شہر پہنچاتا تھا  دھوبی کی کمائی کا یہی ذریعہ تھا اور وہ اس قدر کما لیتا کہ باآسانی گزر بسر کر سکے  اس کے باوجود وہ حد درجہ کنجوس واقع ہوا تھا  شہر جا کر وہ خود تو مزے مزے کے پکوان اڑاتا لیکن دن بھر محنت کرنے والے گدھے کو بھوکا رکھتا  اس کیلئے چارے پانی پر کوئی پیسہ خرچ نہ کرتا  دن یونہی گزرتے جا رہے تھے اور گدھا بیچارہ بھوکا رہ رہ کر اب بیمار رہنے لگا تھا  وہ اس قدر لاغر ہو چکا تھا کہ اُس کے جسم کی ہڈیا ں تک واضح نظر آنے لگی تھیں، لیکن ظالم دھوبی کو اس معصوم جانور پر ذرا ترس نہ آیا  ایک دن دھوبی شہر والوں کے کپڑے گدھے پر لاد کے لے جا رہا تھا کہ نقاہت کے باعث اچانک گدھا لڑکھڑا کر گر گیا  جاری ہے  جس سے دھوبی کے سارے کپڑے مٹی میں گر کر خراب ہو گئے  دھوبی کو غصہ تو بہت آیا لیکن چونکہ وہ گدھے کی حالت دیکھ رہا تھا اس لئے اُسے مارنے سے باز رہا  وہ سنجیدگی سے اس بارے میں سوچنے لگا کہ ایسا کیا کام کیا جائے جس سے اُسے پیسے بھی نہ لگانے پڑیں اور گدھے کی خوراک کا بھی انتظام ہو جائے  وہ انہی سوچوں میں گُم گدھے کو ساتھ لئے گاؤں کی طرف واپس جا رہا تھا کہ اُس کا گزر ایک جنگل سے ہوا، جہاں اُسے شیر کی کھال ملی  کھال کو دیکھ کر ایک ترکیب اُس کی ذہن میں آئی اور اُس نے جھٹ کھال اٹھا کر گدھے کو پہنا دی  اگلے دن دھوبی گدھے کو لے کر پاس کے کھیتوں میں گیا جہاں لوگ کام کر رہے تھے  لوگوں نے جب شیر کو کھیتوں میں گھستے دیکھا تو وہ خوف کے مارے بھاگ کھڑے ہوئے اور خالی کھیتوں میں گدھا مزے سے گھاس چرنے لگا  اب دھوبی نے روز کا یہی معمول بنا لیا وہ روزانہ گدھے کو کسی نہ کسی کے کھیتوں میں لے جاتا، لوگ شیر کی کھال میں چھپے گدھے کو شیر سمجھ کر ڈر جاتے اور اُسے بھگانے کی جرات نہ کرتے  دھوبی خود چھپ کر تماشہ دیکھتا اور جب گدھا گھاس چر لیتا تو اُسے لے کر واپس لوٹ آتا  چند ہی دنو ں میں گدھے کی صحت بہتر ہو گئی اور دھوبی اس بات سے بے حد خوش تھا کہ بغیر کسی خرچ کے اُس نے گدھے کی خوراک کا انتظام کر لیا ہے  دھوبی اس بات سے انجان تھا کہ جھوٹ کی عمر زیادہ لمبی نہیں ہوتی  ایک دن حسبِ معمول دھوبی گدھے کو کھیتوں میں گھاس چرانے لے گیا، وہاں موجود لوگ بھی شیر کو دیکھ کر خوف کے مارے بھاگ گئے  ان سب میں ایک سمجھدار آدمی بھی موجود تھا  پہلے تو وہ بھی ڈر کر بھاگنے لگا لیکن اچانک جب اُس نے شیر کو گھاس چرتے دیکھا تو وہ ساری بات سمجھ گیا  اُسے علم تھا کہ شیر گھاس نہیں چرتے، دور نظر دوڑانے پر اُسے درخت کی اوٹ میں چھپا دھوبی بھی نظر آ گیا تو ساری حقیقت واضح ہو گئی  عقلمند آدمی نے کھیتوں میں کام کرنے والوں کو اشارے سے پاس بُلایا اور انہیں ساری بات سمجھائی  سب نے مل کر دھوبی کو سبق سکھانے کا فیصلہ کر لیا  تمام لوگ آہستگی سے چلتے ہوئے عین دھوبی کے سر پر آ کھڑے ہوئے  جونہی دھوبی نے مُڑ کر اپنے پیچھے طیش میں بھرے لوگوں کو دیکھا تو اُسے اپنی شامت نظر آنے لگی  اس سے پہلے کہ وہ بھاگنے کی کوشش کرتا گاؤں کے لوگوں نے پکڑ کر نہ صرف اس کی خوب درگت بنائی بلکہ گدھا بھی اس سے چھین لیا  اس دن کے بعد دھوبی اپنے کاندھوں پر سامان لاد کر شہر سے لاتا اور لے جاتا ہے، جبکہ گدھے کا نیا مالک نہ صرف اُسے بے حد پیار کرتا ہے بلکہ کھانے کیلئے بھی اپنے کھیتوں سے تازہ چارا مہیا کرتا ہے  
مسعود احمد برکاتی  ایک آدمی دولت کمانے کی خواہش پوری کرنے کے لئے ہالینڈ گیا  وہ ہالینڈ کے دارالحکومت ایمسٹرڈیم پہنچا  اس شہر میں اِدھر اُدھر گھومتے پھرتے اس نے ایک بہت عالیشان عمارت دیکھی  بہت دیر تک عمارت کو دیکھتا اور سوچتا رہا کہ یہ کس شخص کا مکان ہے  کون خوش قسمت شخص اس میں رہتا ہو گا  وہ کتنا مال دار ہو گا  ایک آدمی قریب سے گزر رہا تھا  مسافر نے اس شخص سے پوچھا کہ یہ کس کا مکان ہے تو اس آدمی نے کہا، کے نی ٹو ورس ٹن  ہالینڈ کی زبان میں اس کا مطلب ہے، میں آپ کی بات نہیں سمجھا  لیکن مسافر یہ زبان نہیں جانتا تھا، اس لئے اس نے سمجھا کہ یہ آدمی مکان مالک کا نام کے نی ٹو ورس ٹن بتا رہا ہے  اس آدمی کی یہ خواہش اب اور بھی بڑھ گئی کہ وہ چھوٹی موٹی نوکری یا محنت مزدوری کرنے کے بجائے کوئی بڑا کام کرے، خوب کمائے اور بہت ساری دولت اکٹھی کرے  جاری ہے  اس فکر میں اس نے اور زیادہ کوشش شروع کر دی  ایک دن وہ سمندر کے کنارے پہنچا  اس نے دیکھا ایک بہت بڑا جہاز گودی پر لگا ہوا ہے اور ہزاروں مزدور سامان اتار رہے ہیں  مسافر نے ایک آدمی سے پوچھا، یہ جہاز کس کا ہے  جواب ملا، کے نی ٹو ورس ٹن  مسافر پھر یہی سمجھا کہ یہ جہاز کے مالک کا نام ہے  وہ دل میں سوچنے لگا کہ کے نی ٹو ورس ٹن کتنا رئیس ہے جو چیز دیکھو اس کی ہے  کچھ دن بعد مسافر نے دیکھا کہ ایک جنازہ جا رہا ہے  ہزاروں آدمی اس جنازے کے جلوس میں شریک ہیں  مسافر سمجھ گیا کہ کوئی بڑا آدمی مرا ہے  اس نے سوچا اس آدمی کا نام معلوم کرنا چاہیے  جب اس نے کسی سے پوچھا تو وہی جواب ملا، کے نی ٹو ورس ٹن  مسافر کو بڑا رنج ہوا  وہ سوچنے لگا کہ دیکھو کوئی آدمی کتنا ہی بڑا ہو، کتنی ہی دولت اور جائیداد کا مالک ہو موت سے نہیں بچ سکتا  تو پھر مال و دولت اکٹھی کرنے کا کیا فائدہ  اب اس آدمی کو دیکھو، سارا مال و متاع دوسروں کے لئے چھوڑ کر رخصت ہو گیا  میں خوامخواہ دولت کمانے کی فکر میں ملکوں ملکوں گھوم رہا ہوں  مال دار بننے کی خواہش نے مجھے پریشان کر رکھا ہے  نہیں، اب میں لالچ نہیں کروں گا اور جو بھی کام کروں گا محنت سے کروں گا اور بس اتنا کماوٴں گا کہ اپنا اور اپنے بچوں کا پیٹ بھر سکوں اور عزت سے رہ سکوں  محنت اور ایمان داری سے کما کر کھانے میں ہی زندگی مزے سے گزرتی ہے  
م ص ایمن  سحبان عربی زبان کے زبردست عالم تھے  اس کے باوجود علم کی تلاش میں رہتے تھے  ایک بار ایسا ہوا کہ کسی نے ان سے ایک لفظ دغدغا کا مطلب پوچھا  ان کے لئے یہ لفظ نیا تھا  انھوں نے سائل سے کہا کہ انھیں معلوم نہیں ہے وہ معلوم کر کے بتا دیں گے  اب وہ ہر جاننے والے سے اس لفظ کا مطلب پوچھتے جاتے  جس کے متعلق ذرا سا بھی علم ہوتا کہ یہ صاحبِ علم ہے، اس سے ضرور پوچھتے  کئی مسجدوں کے امام، وعظ، خطیب، عالم ہر ایک سے پوچھا، لیکن کوئی بھی نہ بتا سکا  اپنے قرب و جوار میں انھیں معلوم نہ ہو سکا تو وہ سفر پر نکل گئے  گھر سے بہت دور جا کر بھی انھیں اس لفظ کے معنی معلوم نہ ہو سکے  آخر ایک صاحب نے کہہ دیا کہ یہ لفظ سنا ہوا لگتا ہے، لیکن اس کے معنی کیا ہیں  یہ نہیں معلوم  جاری ہے  ان کے لئے اتنا بھی بہت تھا کہ کوئی تو ایسا ملا جس نے کہا ہو کہ یہ لفظ پہلے سے سنا ہوا ہے  انھوں نے اس شخص سے پوچھا، کہاں  کس جگہ سنا ہے  ان صاحب نے بتایا کہ فلاں فلاں علاقے کے لوگ یہ لفظ بولتے ہیں  اب وہ علاقہ اتنی دور تھا کہ جتنا وہ اپنے گھر سے چل کر یہاں آئے تھے،اتنا چل کر واپس اپنے گھر آتے اور پھر اتنا ہی فاصلہ مخالف سمت چلتے، لیکن انھوں نے ایک لفظ کی خاطر اتنا طویل سفر اختیار کیا  راستے میں ان کا گھر پڑتا تھا، لیکن وہ نہ رکے اور چلتے رہے  اس علاقے میں پہنچے تو پیدل چل چل کر بُری طرح تھک گئے تھے  دور کھجور کا ایک باغ انھیں دکھائی دیا  وہاں تک پہنچ گئے کہ شاید یہاں کوئی آبادی ہو گی  درختوں کے قریب پہنچنے پر انھیں ایک مکان بھی نظر آ گیا  اسی مکان کی دیوار سے ٹیک لگا کر کھجور کے درختوں کے سائے میں بیٹھ گئے  دوپہر کا وقت تھا  انھیں پانی کی شدید طلب ہو رہی تھی، لیکن اب ایک قدم چلنے کی بھی ہمت نہیں رہی تھی  سوچا کہ ابھی ظہر کی اذان ہو گی تو کسی مسجد تک پہنچوں گا اور پیش امام سے یا کسی بھی ملنے والے سے دغدغا کا مطلب پوچھوں گا  وہ یہ سوچ ہی رہے تھے کہ انھیں ایسا لگا جیسے کسی نے دغدغا کہا ہو  پھر یہ سوچ کر انھیں خود پر ہنسی آ گئی کہ دغدغا کی تلاش میں ان کا دماغ چل گیا ہے، ان کے کان بجنے لگے ہیں، لیکن یہ آواز تو کسی عورت کی تھی  کسی عورت نے کہا تھا دغدغا  اچانک ہی انھیں دوبارہ آواز سنائی دی جیسے کوئی ڈانٹ کر کہہ رہا ہو دغدغا  وہ اپنی تھکن بھول گئے  اُٹھ کر اس مکان کے دروازے پر دستک دے ڈالی  ایک لڑکی نے دروازہ کھولا  سحبان نے پوچھا گھر میں کوئی مرد ہے جس سے بات کر سکوں  لڑکی بولی گھر میں اس وقت میری والدہ ہیں اور میں ہوں، مرد کوئی نہیں ہے  سحبان نے سوچا کہ یہ لڑکی شاید نہ بتا سکے  اس کی ماں نے یہ لفظ کہا ہو گا  اسی سے بات کر لیتے ہیں  انھوں نے لڑکی سے کہا اپنی والدہ سے کہیں کہ ایک مسافر آیا ہے، آپ سے مدد کا طالب ہے  لڑکی گئی اور ماں کو ساتھ ہی لے کر آ گئی  سحبان نے انھیں سلام کیا اور بتایا کہ میں مسافر ہوں، تھکا ہوا ہوں، آپ کے گھر کی دیوار سے ٹیک لگا کر کھجور کے سائے میں بیٹھا ہوا تھا کہ میں نے سنا دغدغا  اور یہ آواز آپ کے گھر سے آئی ہے  کیا یہ لفظ آپ ہی نے کہا تھا  ماں بیٹی نے ایک دوسرے کو مسکرا کر دیکھا جیسے ان کے لئے یہ بچگانہ بات ہو  ماں نے کہا جی ہاں  یہ لفظ میں نے ہی کہا تھا  سحبان خوش ہو گئے کہ زیادہ تگ و دو نہیں کرنا پڑی  اس علاقے میں آتے ہی ان کا مسئلہ حل ہو گیا  کہا مجھے بتا سکیں گی کہ اس لفظ کے معنی کیا ہیں  عورت بولی اس لفظ کے معنی کوئی نہیں ہیں، یہ اس عمل کا نام ہے کہ جب ہانڈی پک رہی ہو تو اسے جوش آتا ہے  ہانڈی کے اُبال سے اس کا ڈھکن بھاپ کے زور پر اوپر کی طرف اُٹھتا ہے  اس عمل کو ہم دغدغا کہتے ہیں  اس وقت ہوا یہ ہے کہ ہماری ہانڈی چولہے پر رکھی ہوئی تھی  ہم دونوں دوسرے کام میں مصروف تھیں  ہانڈی کو اُبال آیا تو میں نے اپنی بیٹی سے کہا دغدغا یعنی ہانڈی کو دیکھ لو  اس نے پروا نہیں کی  ٹال مٹول کی تو میں نے اسے ڈانٹ کر دوبارہ کہا دغدغا یعنی ہانڈی کو دیکھ لو،ورنہ سالن اُبل کر آگ بجھا دے گا  سحبان نے ان کا شکریہ ادا کیا اور بتایا وہ اسی لفظ کے معنی کی تلاش میں بہت دور سے آئے تھے  
چوہدری قمر  ایک بار ایک دیہاتی شہر گیا وہ اس شہر کے بازار میں آیا اور زور زور سے پکارا نوے اور پانچ سو  نوے اور پانچ سو  نوے اور پانچ سو  جو بھی دیہاتی کا یہ حساب سنتا وہ ہنس دیتا ایک شہری دیہاتی کے پاس آیا اور بولا بھائی نوے اور پانچ سو نہیں ہوتے بلکہ نوے اور دس سو ہوتے ہیں مگر دیہاتی الٹا شہری کو غلط کہتے ہر بہ ضد تھا ادھر شہری کو اپنی غلطی تسلیم کرنے کو تیار نہ تھا دونوں کی آپس میں نوے اور پانچ سو کی تکرار ہو رہی تھی  جب دونوں ہی اپنی اپنی ضد پر قائم رہے تو بہت سے لوگ وہاں جمع ہو گئے کہ دیکھیں نوے اور پانچ سو والا کیا معاملہ ہے آخر وہ شہری ہار مانتے ہوئے بولا اچھا پانچ تمہیں معاف کیے لاؤ پچانوے روپے ہی دے دو،دیہاتی یہ سن کر ہکا بکا رہ گیا جس پر لوگ اسے طعنے دینے لگے اور بولے میاں دعا کرو اس نے تمہیں پانچ روپے معاف کر دیئے ہیں آج کے دور میں کون ایسا کرتا ہے  جاری ہے  مرتا کیا نہ کرتا دیہاتی نے اپنی جیب سے پچانوے روپے گن کر شہری کو دے دیئے اور پھر بدلہ لینے کی ٹھان لی دوسرے ہی دن دیہاتی نے ایک لوہے کی گھڑی ہاتھ میں پہنی اور شہری کے گھر کے قریب گھومنے لگا آخر شہری جس کا گھر دیہاتی پہلے ہی دیکھ چکا تھا گھر سے باہر آیا تو دیہاتی اس کے قریب تیزی سے آیا اور بولا بھائی میں برباد ہو گیا لٹ گیا میری بازار میں جیب کاٹ لی گئی یہاں تک کہ میرے پاس گاؤں واپس جانے تک کے پیسے نہیں ہیں مہربانی کر کے مجھے کچھ رقم دے دو اور یہ گھڑی گروی رکھ لو  شہری کی نظر جب گھڑی پر پڑی تو اس کی رال ٹپک پڑی کیونکہ اس کی چین سونے کی مانند چمک رہی تھی وہ بولا کیوں نہیں بُرے وقت میں انسان ہی انسان کے کام آتا ہے  شہری نے جھٹ سے اپنے بٹوے میں سے رقم نکالی اور گن کر اسے دو سو روپے دے دیئے  دیہاتی نے زور دے کر کہا کہ وہ واپس آ کر ادائیگی کے بعد گھڑی لے جائے گا شہری نے اسے یقین دہانی کروائی دیہاتی رقم لے کر خوشی خوشی گاؤں آ گیا جب کافی دیر تک وہ لوٹ کر نہ آیا تو شہری کا ماتھا ٹھنکا اس نے وہ گھڑی ایک سنار کو دکھائی تو انکشاف ہوا کہ گھڑی کی چین پر سنہری پالش کر کے اسے سونے کی بنایا گیا اب تو شہری اپنا سر پیٹ کر رہ گیا دیہاتی اس سے اپنی کھوئی جانے والی رقم کا بدلہ لے گیا تھا  
عاصمہ ثاقب  ایک چوہا سڑک کے کنارے لگے درخت کی جڑ میں اپنے بل کے باہر بیٹھا ہوا تھا  وہ روز گاڑیوں کی آمد و رفت دیکھا کرتا،اُس کا بھی دل چاہتا تھا کہ بس کی سیر کرے  اچانک ایک بس اس کے سامنے آ کر رکی،اُس نے دیکھا ایک عورت اور مرد بس میں سوار ہونے کے لئے آگے بڑھ رہے ہیں،عورت نے لمبا کوٹ پہن رکھا تھا،چوہے کے ذہن میں جھٹ ایک ترکیب آئی،وہ عورت کے کوٹ پر آہستہ سے چڑھنے لگا،عورت،مرد بس میں چڑھنے کی جلدی میں تھے،ان کو چوہے کی کار گزاری کا علم نہ ہوا اور وہ بڑے اطمینان سے کوٹ کی جیب میں بیٹھ کر ان کے ساتھ بس کے اندر پہنچ گیا  ڈرائیور نے کہا  اپنا اپنا کرایہ اس صندوقچی میں ڈال دیں  چوہے نے دیکھا کہ پہلے مرد نے اور پھر عورت نے کچھ پیسے صندوقچی میں ڈال دیئے،وہ سوچنے لگا کہ یہ کرایہ کیا بلا ہے  جاری ہے  چوہا ڈرائیور کے پاؤں کے پاس جا کھڑا ہوا اور کئی دفعہ کوشش کی کہ اُس سے کچھ کہہ سکے،اس نے ڈرائیور کو اپنی طرف متوجہ بھی کیا لیکن وہ بس چلاتا رہا  چوہے نے سوچا یہ تو سنتا ہی نہیں کیوں نہ اس کی ٹانگوں پر چڑھ کر گھٹنے پر چڑھ جاؤں تو پھر میری بات سنے گا  جب وہ ڈرائیور کے گھٹنے پر پہنچا تو اُس نے الٹے ہاتھ سے اس طرح اچھالا کہ وہ ایک موٹی عورت پر جا گرا،وہ ایک دم چلائی اوئی چوہا اور کھڑی ہو کر اِدھر اُدھر ہونے لگی،چوہا جھٹ بھاگ کر نشستوں کے نیچے جا چھپا،لیکن عورتوں میں بھگدڑ مچ گئی،ڈرائیور نے بس روک دی  سب لوگ چوہا تلاش کرنے لگے،مگر وہ ایسی جگہ چھپا بیٹھا تھا کہ اس پر کسی کی نظر نہ پڑ سکی  جب سب لوگ بیٹھ گئے تو اُس نے اطمینان کا سانس لیا  ڈرائیور نے بس چلا دی،چوہے نے اِدھر اُدھر سے جھانک کر باہر دیکھنے کی کوشش کی نشستوں کے نیچے چل پھر کر دیکھا،تاکہ باہر کا نظارہ کر سکے لیکن کامیابی نہ ہوئی،صرف مسافروں کے پاؤں نظر آ رہے تھے  اتنے میں انھیں ایک چمکیلی سلاخ نظر آئی جو بس کے اندر چھت تک لگی ہوئی تھی،اس کے سہارے وہ چھت پر چڑھ گیا  چھت پر بیٹھ کر چوہے کو باہر کی ہر چیز دکھائی دینے لگی،دفعتاً بس ایک موڑ پر مڑی جس سے دھچکا لگا،چوہا خود کو لڑھکنے سے نہ بچا سکا اور گھنٹی کی زنجیر پر آ گرا  گھنٹی بجنی شروع ہو گئی،ڈرائیور نے خیال کیا،کوئی مسافر اُترنا چاہتا ہے،اگلے موڑ پر بس روک دی چوہا اچھل کر وہیں بیٹھ گیا،جہاں سے گرا تھا  گھنٹی بجنی بند ہو گئی،جب کوئی نہ اترا تو ڈرائیور نے پھر بس چلا دی،وہ دھچکے سے چلی چوہا پھر گھنٹی کی زنجیر پر آ گرا اور ٹن ٹن کر کے گھنٹی پھر بجنے لگی  چوہے نے سوچا شاید ڈرائیور مجھے پریشان کرنے کے لئے بار بار گھنٹی بجا رہا ہے  ڈرائیور نے اگلے موڑ پر پھر بس روک دی ،چوہا زنجیر سے چھلانگ لگا کر پھر سلاخ پر چڑھ گیا،گھنٹی بجنی بند ہو گئی،جب کوئی نہ اُترا تو ڈرائیور نے بس چلا دی  اچانک چوہے کے کان کے پیچھے خارش سی ہوئی اور اُس نے کھجانے کیلئے اپنا پاؤں اُٹھایا،لیکن خود کو سنبھال نہ سکا اور ایک بار پھر زنجیر پر گر پڑا،گھنٹی بجنے لگی،اُس نے خیال کیا یہ بھی عجیب بس ہے  ڈرائیور نے پھر موڑ پر بس روکی لیکن کوئی نہ اُترا،چوہا دل میں کہنے لگا،بڑی سست رفتار بس ہے،اس سے زیادہ تیز تو میں پیدل چل سکتا ہوں،اگلے موڑ پر اُتر جاؤں گا،چنانچہ جب ڈرائیور نے اگلے موڑ پر بس روکی تو وہ چمکتی ہوئی سلاخ سے نیچے اتر آیا اور پچھلے دروازے سے چھلانگ لگا کر باہر نکل گیا  نیچے اتر کر چوہے نے ڈرائیور کا شکریہ ادا کیا کہ اس نے اسے مفت میں بس کی سیر کرا دی لیکن ڈرائیور نے کچھ بھی نہ سنا اور بس چل پڑی  آئندہ کیلئے چوہے نے بس میں سفر کرنے سے توبہ کر لی  
محمد حنیف سومرد  بہادر خان ایک بڑی زمین کا مالک تھا  وہ چھوٹی نہر سے اپنی زمینوں کو پانی دیا کرتا تھا  اس کی شادی ہوئی تو اس کی ذمے داریاں بڑھ گئیں  اس نے اپنی مدد کے لئے ایک مزارع کو رکھ لیا  فصل جب تیار ہوتی تو اس کی حفاظت کے لئے بہادر خان اور اس کا مزارع رات کھیتوں ہی میں سوتے تھے  ایک مرتبہ اتنی بارش ہوئی کہ بہادر خان کی خشک زمین بھی سرسبز و شاداب ہو گئی  وہ اسے اپنی شادی کی خوش بختی تصور کرنے لگا  فصل پک کر تیار ہو گئی تھی  بہادر خان اور مزارع کھلیان میں رات گزارنے کے لئے رکے ہوئے تھے  اس کی بیوی سرِ شام ہی روٹی دے گئی تھی  تھوڑی دیر بعد بہادر خان کا دوست آ گیا اور اسے اپنے عزیز کی شادی میں چلنے کی دعوت دی  بہادر خان نے مزارع سے کہا کھلیان کی حفاظت کرنا اور میرے جانے کے بارے میں کسی سے کچھ نہ کہنا،یہ نہ ہو کہ کسی چور کو علم ہو جائے  جاری ہے  اس وقت بہادر خان کے پاس سو روپے تھے  وہ اسی وقت اپنے دوست کے ساتھ اس کے گاؤں چلا گیا  رات گہری ہو گئی تھی  مزارع نے آگ سلگائی تو تیز ہوا سے ایک چنگاری اُڑ کر کھلیان میں جا پڑی،جس سے کھلیان میں آگ کے شعلے بھڑک اُٹھے  بے چارہ مزارع آگ بجھانے کے دوران میں خود بھی جل کر راکھ ہو گیا  اگلی صبح جب بہادر خان کی بیوی روٹی لائی تو یہ دیکھ کر حیران رہ گئی کہ سارا کھلیان راکھ کا ڈھیر ہو گیا ہے  مزارع کی لاش دیکھ کر وہ یہی سمجھی کہ اس کا میاں بھی آگ میں جل کر مر گیا ہے  اس نے رونا پیٹنا شروع کر دیا  لوگوں نے آ کر اس کے رونے کی وجہ پوچھی تو اس نے بتایا کے رات کھلیان کے ساتھ میرا شوہر بھی جل کر مر گیا ہے  لوگوں نے مزارع کی لاش کو بہادر خان کی میت سمجھ کر دفن کر دیا  چند دن بعد بہادر خان شادی سے لوٹا تو آدھی رات کا وقت تھا  گھر کے سب لوگ سو رہے تھے  جیسے ہی بیوی کی نظر اس پر پڑی،وہ سمجھی کہ میاں کے روپ میں بھوت آ گیا ہے  وہ ڈر کے مارے چلانے لگی  اس کی چیخ و پکار سے گھر کے اور آس پاس کے لوگ جمع ہو گئے اور پوچھنے لگے کہ کیا ہوا،کیوں چلا رہی ہو  بیوی نے بتایا کے مردے کا بھوت آ گیا ہے  بہادر خان یہ سن کر بہت حیران ہوا کہ اسے مردہ کہا جا رہا ہے  وہ لوگوں سے خوف زدہ ہو کر وہاں سے بھاگا اور قبرستان جا کر دم لیا  اس نے سوچا رات کا وقت یہیں گزار لوں،صبح کے وقت جاؤں گا،تاکہ دن کی روشنی میں لوگ پہچان لیں  بہادر خان کا بھوک سے بُرا حال تھا  صبح سویرے قبرستان سے نکل کر گاؤں کی طرف روانہ ہوا  جس وقت وہ گاؤں پہنچا تو ایک آدمی وہاں سے گزر رہا تھا  بہادر خان چپکے سے اس کے پیچھے چلنے لگا اور کہا بھائی میں بھوکا ہوں،کچھ کھانے کو دے دو  اس آدمی نے جب دیکھا کہ یہ بہادر خان ہے تو خوف زدہ ہوا ایک چیخ ماری اور دم توڑ گیا  یہ ماجرا دیکھ کر بہادر خان ڈر کے مارے دوبارہ بھاگ کر قبرستان میں چھپ گیا  لوگ اتنے میں ایک آدمی کو دفنانے آ گئے،جب اسے سپردِ خاک کر دیا تو خیرات کی کھجوریں بانٹنے لگے  ایک آدمی بولا پہلے گن لو کہ کتنے لوگ ہیں پھر اس ہی حساب سے بانٹنا  دوسرا بولا کہ سو لوگ تو ضرور ہوں گے  بہادر خان بول اُٹھا سو آدمیوں کو تو بعد میں دینا پہلے مجھے میرا حصہ تو دو  بہادر خان کی آواز سن کر لوگ جوتے،بیلچے اور کھجوریں چھوڑ کر بھاگ کھڑے ہوئے  بہادر خان نے سوچا،نہ جانے میں نے کیا قصور کیا ہے کہ لوگ مجھے دیکھتے ہی بھاگ کھڑے ہوتے ہیں  بھوک کا مارا تھا ہی،کھجوروں پر ٹوٹ پڑا  آدھی رات ہوئی تو کیا دیکھتا ہے کہ ایک آدمی کالے کپڑے پہنے اسی آدمی کی قبر پر آیا اور کچھ پڑھنے لگا،جس سے قبر پھٹ گئی اور اس سے مردہ باہر نکل آیا  بہادر خان سمجھ گیا کہ یہ جادوگر ہے  اس نے سوچا،کیوں نہ جادو سیکھ لوں  اس نے پیچھے سے جا کر جادوگر کو پکڑ لیا  جادوگر نے کہا مجھے چھوڑ دے  بہادر خان بولا تجھے ہر گز نہیں چھوڑوں گا جب تک تو مجھے جادو نہیں سکھا دیتا  جادوگر نے کہا اچھا سکھاتا ہوں،ذرا الگ ہو کر کھڑا ہو جا  جادوگر نے نہ جانے کیا پڑھ کر پھونکا کہ وہ مردہ بہادر خان کے پیچھے لگ گیا  جادوگر خود بھاگ گیا  بہادر خان اس مردے کو دھکے دیتا،مگر وہ مردہ اس سے جدا نہ ہوتا  بہادر خان خربوزے کے کھیت میں گیا تو کیا دیکھتا ہے کہ وہ مردہ اس کے پیچھے چلا آ رہا ہے،بہادر خان نے کہا بھائی  مجھے چھوڑے دے،لوگ تو پہلے ہی مجھ سے بیزار ہیں،تجھے میرے ساتھ دیکھ کر اور بھی ڈر جائیں گے  مردے نے بہادر خان کا اب بھی پیچھا نہیں چھوڑا  آخر بہادر خان نے تنگ آ کر مردے کو ایک چارپائی سے باندھا اور خود خربوزے کے کھیت میں گھس گیا  کیا دیکھتا ہے کہ وہی مردہ چارپائی کے ساتھ بندھا چلا آ رہا ہے اور کھٹ کھٹ کی آواز پیدا ہو رہی ہے  کھیت کے رکھوالے نے جو دونوں کو یوں آتے دیکھا تو چیخیں مارتا ہوا بھاگ کھڑا ہوا اور گاؤں پہنچ کر لوگوں سے کہنے لگا مجھے بچاؤ،ورنہ میں مارا جاؤں گا  گاؤں کے زمیندار نے کپڑے دھلنے کے لئے ندی پر بھیجے تھے  ان دنوں لوگوں پر بہادر خان کا خوف بُری طرح سوار تھا  چند لوگ کپڑے لے کر ندی پر پہنچے  ابھی وہ کپڑے دھو ہی رہے تھے کہ بہادر خان بھی پیاس بجھانے ندی پر آ نکلا  اسے دیکھتے ہی وہ لوگ کپڑے چھوڑ چھاڑ کر گھوڑوں پر سوار ہو کر سرپٹ بھاگ نکلے  جلدی میں وہ رسی بھی نہ کھول پائے جو میخوں سے بندھی تھی  راستے میں میخ جب ان کی پُشت پر لگتی تو وہ یہی سمجھتے کہ بہادر خان انھیں مار رہا ہے  آخر وہ زخمی حالت میں گاؤں پہنچے  بہادر خان نے یہ صورتِ حال دیکھی تو سوچا کہ اس دوست کی شادی نے تو میری زندگی عذاب میں ڈال دی ہے،مجھے اس سے ملنا چاہیے  چنانچہ وہ رات کے اندھیرے میں دوست کے گاؤں کی طرف روانہ ہو گیا  دوست کے پاس پہنچا تو تمام ماجرا اسے سنایا  اس کا دوست اسے لے کر اس کے گھر آیا اور گھر والوں کو حقیقت سے آگاہ کیا  انھیں سمجھایا کہ اس رات کو جل کر مرنے والا بہادر خان نہیں،بلکہ گھر کا ملازم تھا  گھر والوں نے بہادر خان کو زندہ دیکھ کر خدا کا شکر ادا کیا  بہادر خان کو اپنی غلطی کا احساس ہو گیا  نہ وہ بغیر بتائے گھر سے جاتا نہ اسے یہ دن دیکھنا پڑتا  اس نے آئندہ ایسی حماقت کرنے کی توبہ کر لی  
شائستہ زریں  گھر بھر میں ہلچل کا سماں تھا  ایسا لگ رہا تھا جیسے ایمرجنسی نافذ کر دی گئی ہے  گھر کا ہر فرد پریشان اِدھر سے اُدھر دوڑتا بھاگتا نظر آ رہا تھا  تمام گھر والے ایک ہی چیز تلاش کر رہے تھے یعنی دادی جان کا چشمہ  جب سے دادی جان کو بھولنے کی بیماری ہوئی تھی آئے دن وہ اپنی کوئی نہ کوئی چیز کہیں نہ کہیں رکھ کر بھول جاتی تھیں اور شامت آ جاتی تھی گھر بھر کی  کیونکہ جب تک وہ چیز مل نہ جائے دادی جان نہ خود سکون سے رہتیں اور نہ ہی کسی اور کو چین سے بیٹھنے دیتیں  اور چشمہ تو اُن کے لئے بہت حساس اور نازک معاملہ تھا کیونکہ اس ضعیفی کے عالم میں بھی دادی جان اپنے بچپن کے شوق اور مشغلے کتب بینی کے بنا نہیں رہ سکتیں  نزدیک کی نظر کمزور ہونے کی وجہ سے دادی جان پڑھنے کے لئے چشمہ لگاتی تھیں  جاری ہے  صبح سویرے تلاوتِ کلام پاک اور اس کے بعد صبح ناشتے کے ساتھ تازہ اخبار پڑھنا دادی جان کا روزانہ کا معمول تھا  کل شب ہی تو اُنہوں نے اپنے چھوٹے سے کتب خانے سے نسیم حجازی کی کتاب خاک اور خون نکالی تھی جو آج اُن کو پڑھنی تھی  آج صبح جب قرآنِ حکیم پڑھنے کے لئے دادی جان نے میز سے اپنا چشمہ اُٹھانا چاہا تو وہ اپنی جگہ موجود نہ تھا  بس اُسی وقت سے چشمے کی تلاش جاری تھی  گھر کے ہر کونے کی تلاشی لی جا رہی تھی  مختلف افراد مختلف سمتوں میں چشمہ ڈھونڈ رہے تھے  حتیٰ کہ واشنگ مشین،فریج اور کپڑوں کی الماری تک میں چشمہ تلاش کر لیا گیا،امی نے تو باورچی خانے میں مصالحوں کی برنیوں تک میں چشمہ دیکھ لیا تھا  پریشانی میں دادی جان کا بلڈ پریشر بڑھ گیا تھا جو اُن کی صحت کے لئے خطرہ تھا  امی نے جلدی سے بلڈ پریشر کی دوا دے کر اُن کو آرام کرنے کو کہا لیکن تلاوتِ کلام پاک کے بغیر دادی جان کو بے چینی ہو رہی تھی جو سورتیں اُن کو زبانی یاد تھیں وہ پڑھ چکی تھیں اور پھر آج تو اُن کا قرآنِ پاک ختم ہونے والا تھا  دادی جان مہینے میں دو قرآنِ حکیم مکمل کرتی تھیں  رات میں نے سونے سے پہلے خود میز پر رکھا تھا پھر کہاں چلا گیا  صبح سے کئی بار دادی جان یہ بات دہرا چکی تھی  دادی جان کا چشمہ نہ ملنا تھا نہ ملا  بالآخر گھر والے تھک ہار کر بیٹھ گئے کیونکہ سب مایوس ہو چکے تھے لیکن دادی جان کو کسی پل قرار نہیں آ رہا تھا وہ بے چینی سے ٹہل رہی تھیں  اُن کو یوں بے سکون دیکھ کر سب لوگ دوبارہ دادی جان کا چشمہ تلاش کرنے لگے  دادی جان نے اعلان کر دیا کہ اگر چشمہ نہ ملا تو وہ آج ہی آنکھوں کے ڈاکٹر کے پاس جا کر آنکھیں ٹیسٹ کروا کر اپنا چشمہ بننے کو دیں گی ابا میاں نے تسلی دی کہ ان شاء اللہ بہت دیر سے گھبراہٹ میں چہل قدمی کرتی دادی جان بہت اُداس اور پریشان اپنے تخت پر آ کر بیٹھ گئیں  دادی جان کی عادت تھی پان کی گلوری منہ میں ڈال کر مطالعہ شروع کرتیں  صبح سے دادی جان کو پریشانی میں پان کھانے کا خیال تک نہ آیا تھا  چاشت کی نماز پڑھ کر اُنہوں نے پان کھانے کی نیت سے پاندان کھولا تو سامنے ہی پاندان کی ٹرے میں دادی جان کا چشمہ رکھا ہوا تھا  ارے یہ تو یہاں رکھا ہے پاندان میں دادی جان نے پیشانی پر ہاتھ مارتے ہوئے کہا  میں نے تو میز پر رکھا تھا  یہاں کیسے آ گیا  پل بھر میں گھر بھر میں خبر پھیل گئی کہ دادی جان کا چشمہ اُن کے پاندان میں رکھا ہوا مل گیا  ابا میاں ہنس دیے یہ تو وہی بات ہو گئی بچہ بغل میں ڈھنڈورا شہر میں یہ سن کر گڈو میاں نے بے ساختہ کہا لیکن یہاں تو کہاوت ہی بدل گئی چشمہ پاندان میں تلاشی گھر بھر میں دادی جان جو چشمہ ملنے کے بعد پُرسکون ہو گئی تھیں ہنستے ہوئے کہنے لگیں واہ گڈو میاں بہت خوب دادی جان کو خوش دیکھ کر سارے گھر والے بھی بہت خوش تھے  
ثانی زہرا  گاؤں میں بشیر اپنی ماں کے ساتھ رہتا تھا  اس کے ابو کا انتقال ہو چکا تھا  بشیر کی ماں گھروں میں کام کرتی تھی  بشیر بہت نالائق اور نکھٹو طبیعت کا تھا  اس کے اسکول کے استاد اس سے نالاں رہتے تھے  ایک دن بشیر کی والدہ اسکول آئیں اور استاد جی سے اپنے بیٹے کی پڑھائی پر بات کرنا چاہی  استاد جی تو بھرے بیٹھے تھے  بشیر کی ماں کو بشیر کی بے وقوفی اور پڑھائی سے غیر دلچسپی کی داستانیں سنانے لگے،کیونکہ وہ ہر کام ہی غلط کرتا ہے  بیوہ ماں پر سکتہ طاری ہو گیا  ماں گاؤں چھوڑ کر بیٹے کو لے کر شہر چلی گئی  وقت گزرتا گیا گاؤں ترقی کر کے قصبہ بن گیا  25 سال گزر گئے  اسکول میں استاد جی ہیڈ ماسٹر ہو گئے  ہیڈ ماسٹر صاحب کو اچانک ایک دن دل میں شدید درد محسوس ہوا  جاری ہے  اسپتال میں داخل کرایا،مگر درد بڑھتا گیا  مقامی ڈاکٹر نے شہر کے بڑے اسپتال جانے کا مشورہ دیا  انھوں نے ڈاکٹر کے مشورے سے شہر جا کر سرجری کروائی  آپریشن کامیاب رہا  بے ہوشی کی ادویات کر زیرِ اثر آنکھ کھولی تو سامنے ایک خوبصورت نوجوان ڈاکٹر مسکراتا نظر آیا  انھوں نے اسے پہچاننے کی کوشش کی تو ہیڈ ماسٹر صاحب کا رنگ نیلا پڑنے لگا  انھوں نے ڈاکٹر کی طرف اشارہ کر کے کچھ کہنا چاہا،لیکن شاید وینٹی لیٹر نے کام چھوڑ دیا تھا  ڈاکٹر خوف زدہ اور پریشان ہو گیا  ڈاکٹر نے آگے بڑھ کر انھیں سنبھالنے کی کوشش کی،لیکن ماسٹر صاحب نے چند ہی لمحوں میں دم توڑ دیا  ڈاکٹر صاحب نے پلٹ کر دیکھا تو اسپتال کے خاکروب بشیر نے وینٹی لیٹر کا پلگ نکال کر اپنا موبائل چارج پر لگا دیا تھا  آپ کیا سمجھے تھے کہ بشیر ہی ڈاکٹر تھا  کہانیوں سے باہر آ جائیں حقیقی زندگی میں بشیر،بشیر ہی رہتا ہے  
سلیم فاروقی  چند دوستوں کا ایک گروپ سڑک کنارے واقع ایک چائے کے ہوٹل میں بیٹھا خوش گپیوں میں مصروف تھا  خوشگوار ماحول میں گفتگو چل رہی تھیں  اتنے میں ایک اور نوجوان اپنے چند ساتھیوں کے ساتھ آیا اور محفل میں موجود ایک نوجوان کی طرف اشارہ کر کے بولا یہی ہے وہ  یہ سنتے ہی ساتھ میں آئے ہوئے افراد نے اس کی دُھنائی شروع کر دی  یہ دیکھنا تھا کہ محفل میں موجود دیگر افراد بھی میدانِ کارزار میں کود پڑے  یہ تو کسی کو پتا ہی نہ تھا کہ وہ کس کو اور کیوں مار رہا ہے  بلکہ کسی کو یہ اندازہ بھی نہیں ہو رہا تھا کہ وہ جس کو مار رہا ہے،وہ اس کا دوست ہے یا دشمن  ہنگامہ اتنا بڑھا کہ وہاں اتفاقاً موجود ایک ٹی وی چینل کی ڈیوٹی پر گاڑی وہاں موجود تھی،جس پر متعین عملہ بھی مستعد ہو گیا،کیمرہ اور مائیک نکالا اور چند ہی لمحوں میں واقعے کی لائیو کوریج بطور بریکنگ نیوز شروع ہو گئی  جاری ہے  کچھ ہی دیر میں تمام چینلز پر اس واقعے کی لائیو کوریج چل رہی تھی  ساتھ ہی میں ایک بات تمام چینلز میں مشترک تھی  ہر چینل کے اسٹوڈیو میں بیٹھا نیوز اینکر اپنے اپنے رپورٹر سے کہہ رہا تھا یہ ہنگامہ آرائی کی وجہ پتا چلی کہ یہ مار پیٹ کیوں ہو رہی ہے  ہر رپورٹر کہہ رہا تھا وجہ ابھی معلوم نہیں ہو سکی،علاقے میں موجود لوگوں کو بھی وجہ معلوم نہیں،ذرا لڑائی تھمے تو ہم معلوم کر کے آپ کو بتائیں گے،یہ ہمارا اعزاز ہے کہ عوام کو یہ خبر سب سے پہلے ہم ہی پہنچاتے ہیں  چینلز پر لائیو کوریج چلنی تھی کہ مقامی انتظامیہ بھی حرکت میں آ گئی  فوراً پولیس اور رینجرز کی دو چار گاڑیاں پہنچ گئیں  پولیس اور رینجرز نے متحارب گروہوں کے افراد کو گرفتار کر کے اپنی گاڑیوں میں ڈالنا شروع کر دیا  جب سب کو تھانے میں پہنچا دیا گیا تو لائیو کوریج کے باعث معاملہ چونکہ حساس ہو چکا تھا،لہٰذا ملزمان سے تفتیش کے لئے سی سی پی او صاحب بذات خود تھانے تشریف لے آئے  تھانے پہنچ کر انھوں نے حالات و واقعات سے آگہی لینے کے بعد اس شخص کو اپنے کمرے میں بلایا جو چائے خانے میں بیٹھے افراد پر اپنے حامیوں کے ساتھ حملہ آور ہوا تھا  اس سے پوچھا تم نے ہنگامہ کیوں کروایا  وہ بولا میں نے ہنگامہ تو نہیں کروایا،میں تو صرف اس ایک شخص کو ہی سبق سکھانا چاہتا تھا،جس کی طرف میں نے اشارہ کر کے کہا تھا کہ یہی ہے وہ،باقی لوگ تو خود ہی کود پڑے تھے  سی سی پی او نے پوچھا لیکن تم اس کو کس بات کا سبق سکھانا چاہتے تھے  وہ بولا جناب  میری اس سے کوئی دشمنی نہیں ہے،بلکہ ہم تو دوست ہیں،بس مسئلہ اتنا تھا کہ اس نے مجھے ایک سال پہلے گینڈا کہا تھا،مجھے اسی کا رنج تھا  سی سی پی او بولے گینڈا تو اس نے تمھیں ایک سال پہلے کہا تھا اور تم نے بدلہ آج لیا،اس کی کیا وجہ ہے  وہ بولا جناب  بات یہ ہے کہ جب اس نے مجھے گینڈا کہا تھا اس وقت میں سمجھ نہیں سکا تھا  وہ تو کل میں بچوں کو لے کر چڑیا گھر گیا تو وہاں میں نے گینڈا دیکھا،تب میری سمجھ میں آیا اس نے مجھے کیا کہہ دیا ہے  
طوبیٰ احسن  سنی،مانی اور شانی تینوں دوست ایک محلے میں رہتے تھے  اسکول کی چھٹیاں تھیں  کرمو دھوبی آج اپنے گدھے کو باندھنا بھول گیا تھا  گدھا اپنی گاڑی سمیت دونوں کے قریب ہی سے گزر رہا تھا  اچانک شانی کو ایک خیال سوجھا  اس نے مانی سے کہا کیوں نہ آج گدھا گاڑی کی سواری ہو جائے  شانی کے انداز میں شرارت تھی  عمدہ خیال ہے  مانی اور سنی نے چلا کر کہا  لیکن ذرا احتیاط سے کہیں پکڑے نہ جائیں  اور ذرا جلدی کہیں کرمو دھوبی نہ آ ٹپکے  تینوں تیزی سے گدھا گاڑی میں سوار ہوئے  چلانے کی کوشش کی،لیکن یہ کیا  گدھا تو ٹس سے مس نہ ہوا  اب کیا کریں  سنی نے بے چارگی سے دونوں کی طرف دیکھا  میں کرتا ہوں اس کا علاج  شانی نے کہا اور ایک درخت کی ٹہنی توڑ کر گدھے کی پیٹھ پر برسانے لگا  جاری ہے  گدھے نے گھبرا کر چلنا شروع کر دیا  یار  مزہ نہیں آ رہا  ذرا تیز چلاؤ  سنی نے اُکتا کر کہا  شانی نے اب گدھے کی اور زیادہ پٹائی کی تو گدھے نے اندھا دھند بھاگنا شروع کر دیا  گلی میں ایک صاحب سیڑھی پر چڑھے رنگ کرنے میں مصروف تھے  گدھا سیڑھی سے ٹکرایا تو وہ سیڑھی سمیت زمین بوس ہو گئے  رنگ ان ہی پر جا گرا  اب گدھا تو بدحواس ہو چکا تھا  گلی ختم ہوئی تو بازار شروع ہو گیا  وہیں گدھا پھلوں کی ریڑھی سے ٹکرایا  ریڑھی اُلٹ گئی  سارے پھل زمین پر بکھر گئے  پھل والا اس اچانک افتاد سے حیران تھا  گدھا اب بھی نہیں رکا  روکو  سنی اور مانی ایک ساتھ چلائے اس کو روکو  شانی ہر ممکن کوشش کر رہا تھا کہ گدھے کو روکے،لیکن اب اس کو روکنا مشکل ہی نہیں ناممکن ہو چکا تھا  گدھے کی رفتار اور تیز ہو چکی تھی  اچانک گدھا ایک جھٹکا لے کر اُچھلا اور شانی،مانی اور سنی گولی کی طرح اُڑتے ہوئے نیچے جا گرے  پھر ان کو اسپتال میں ہی ہوش آیا  
محمد عمر امتیاز  میاں کرم دین بزرگ آدمی تھے اور طویل عرصے سے چودھری نواز کے اصطبل میں ملازم تھے،جہاں جانوروں کی رکھوالی،ان کے کھانے پینے اور صفائی ستھرائی کا بے حد خیال رکھتے تھے  چودھری صاحب بہت رحم دل انسان تھے  گاؤں کے لوگوں کے ساتھ ساتھ وہ اپنے جانوروں سے بھی بہت محبت کرتے تھے اور ان کو کسی تکلیف میں نہیں دیکھ سکتے تھے  جانور بھی ان کی بات سمجھتے تھے  ایک دن کرم دین نے آ کر چودھری صاحب کو بتایا کہ ان کی پسندیدہ گائے بھوری چارا نہیں کھا رہی ہے  چودھری صاحب تڑپ کر اُٹھے اور حکم دیا کہ جا کر حکیم صاحب کو لے آئے  وہ خود بڑی دیر تک بھوری کو پچکارتے رہے،مگر اس نے چارے کی طرف دیکھا تک نہیں  اس دوران حکیم صاحب بھی پہنچ گئے  جاری ہے  انھوں نے بھوری کا مکمل معائنہ کیا اور بتایا کہ وہ بالکل ٹھیک ہے،نہ جانے کیا وجہ ہے  حکیم صاحب نے کرم دین سے سوال کیا تم تو جانوروں کا بڑا خیال رکھتے ہو آج کوئی اور تو جانوروں پر مقرر نہیں تھا  کرم دین نے کہا جی ہاں حکیم صاحب  آپ بالکل ٹھیک کہہ رہے ہیں  آج مجھے جانوروں کا چارا لینے منڈی جانا تھا  میں نے دوسرے ملازم مراد سے جانوروں کا خیال رکھنے کو کہا تھا  حکیم صاحب نے فوراً مراد کو بلوایا اور اس سے پوچھا تم جانوروں کی دیکھ بھال کس طرح کرتے ہو  بھوری چارا نہیں کھا رہی ہے  تم نے بھوری کے ساتھ کوئی مار پیٹ تو نہیں کی  مراد بے وقوفوں کی طرح منہ کھولے سوال سمجھنے کی کوشش کر رہا تھا کہ چودھری صاحب کی غضب ناک آنکھیں دیکھ کر اس کی سمجھ میں حکیم صاحب کا سوال آ گیا  اس نے گھگھیائے ہوئے لہجے میں کہا جناب  میں جانوروں کو چارا ڈال رہا تھا کہ اچانک بھوری نے مجھے ٹکر مار دی  میں بچتے بچتے بھی گر پڑا  میں نے فوراً چھڑی اُٹھائی اور دو چار اس کی کمر پر جڑ دیں  چودھری صاحب نے ہاتھ بڑھا کر پیچھے سے مراد کی گردن پکڑ لی  حکیم صاحب نے مشکل سے انھیں ٹھنڈا کیا اور مراد سے کہا بیٹا  انسانوں کی طرح جانوروں میں بھی عزتِ نفس کا مادہ ہوتا ہے  وہ تم سے ناراض ہے،اس لئے چارا نہیں کھا رہی  مراد نے سادگی سے کہا حکیم جی  بھوری نے پہلے مجھے ٹکر ماری تھی  مراد کی بات پر سب ہنس پڑے  حکیم صاحب نے مسکراتے ہوئے کہا بے وقوف انسان  جانور چونکہ بے زبان ہوتے ہیں تو وہ خوشی یا پیار میں ٹکر مارتے یا لپٹتے ہیں  بھوری نے تمھیں ہلکی سے ٹکر ماری تھی  خود اگر یہ غصے میں ہوتی تو ایسی بھرپور ٹکر مارتی کہ تم اُٹھ بھی نہیں سکتے تھے  اب ہم لاکھ کوشش کر لیں،وہ کچھ نہیں کھائے گی  جب تک تم اسے نہیں مناؤ گے  مراد بے حد شرمندہ تھا  اس نے چودھری صاحب سے معذرت کی اور بھوری کو پیار کرنے لگا  بھوری نے اچانک گردن گھمائی  مراد اُچھل کر پیچھے ہٹ گیا  سب ہنس پڑے اور بھوری نے چارا کھانا شروع کر دیا  
سلیم فاروقی  ایک اسکاٹش نے کسی امریکی سے پوچھا کہ تم لوگ اتنے عقل مند کیوں ہوتے ہو کہ پوری دنیا پر راج بھی کرتے ہو اور دامن بھی اُجلے کا اُجلا  امریکی نے مسکرا کر جواب دیا کوئی خاص نسخہ نہیں ہے،بس ہم ایک خاص قسم کی مچھلی کھاتے ہیں  ہوتی تو بہت چھوٹی سی ہے اور ذائقہ بھی کچھ خاص نہیں ہوتا،مگر کافی مہنگی ہوتی ہے  اس کو کھاتے ہی عقل آ جاتی ہے  اسکاٹش لوگ یوں تو پوری دنیا میں کنجوسی میں بھرپور مانے جاتے ہیں،مگر عقل مند بن جانے کی لالچ نے اس کو اپنی جیب ہلکی کرنے پر مجبور کر دیا  پھر وہ امریکی کی منت سماجت کرنے لگا جتنا خرچا ہو گا کروں گا،بس ایک بار مجھ کو وہ مچھلی کھلا دو  امریکی نے ترس کھا کر کہا اچھا چلو،مجھے ایک ہزار ڈالر دے دو اور کل رات کو میرے گھر آ جاؤ،میں اپنی بیوی سے وہی مچھلی فرائی کروا کر تم کو کھلا دوں گا،کیونکہ اس مچھلی کو فرائی بھی ایک خاص انداز میں کیا جاتا ہے  جاری ہے  اسکاٹش نے فوری طور پر امریکی کو نقد ایک ہزار ڈالر ادا کر دیے اور اگلی رات کا پروگرام پکا کر لیا  اگلے دن اسکاٹش خوشی خوشی بڑے اہتمام سے امریکی کے گھر پہنچا اور بڑی بے تابی سے ڈائننگ ٹیبل پر بیٹھا تو کیا دیکھتا ہے کہ ایک بڑی سی طباق میں ایک اُنگلی کے برابر چھوٹی سی مچھلی بغیر کسی مصالحے کے فرائی کی ہوئی رکھی ہے  اسکاٹش کو مچھلی کا سائز دیکھ کر پریشانی تو ہوئی،مگر مچھلی کی بتائی گئی تاثیر کے احساس نے کسی بُرے خیال کو پیدا نہیں ہونے دیا اور بڑے ذوق و شوق سے اس مچھلی کو کھا لیا  مچھلی کھانے کے بعد کچھ دیر تو عقل آنے کے انتظار میں خاموش بیٹھا رہا،پھر کچھ وقت گزرنے کے بعد امریکی سے کہنے لگا بھائی  اتنی چھوٹی سی بے ذائقہ مچھلی عام سے تیل میں تلی ہوئی،کوئی مصالحہ بھی نہیں لگا،تم نے مجھ سے اس کے ایک ہزار ڈالر وصول کر لیے اور مجھے تو کوئی تبدیلی بھی محسوس نہیں ہو رہی ہے  کہیں تم نے مجھ کو بے وقوف تو نہیں بنایا ہے  امریکی زور کا قہقہہ مار کر ہنسا اور کہنے لگا دیکھا مچھلی کھاتے ہی تمھیں عقل آنے لگی  
ڈاکٹر غلام مصطفی سولنگی  بہت عرصہ پہلے بحیرہ عرب کے کنارے واقع ناریل کے درختوں کی جھنڈ میں ایک پیارا سا سفید خرگوش رہتا تھا،جو بہت وہمی تھا  ایک دن اپنا کھانا بل میں رکھتے ہوئے اس نے سوچا کہ اگر زلزلہ آ جائے تو میرا کیا ہو گا  پھر تو میں دراڑوں میں دب کر مر جاؤں گا  یہ سوچ کر وہ بڑا فکرمند ہوا  اتفاق سے اسی لمحے ایک پکا ہوا ناریل درخت سے ٹوٹ کر نیچے گرا  ناریل کے گرنے کی آواز سن کر وہمی خرگوش نے ہوا میں چھلانگ لگا دی  اسے یقین ہو گیا کہ زلزلہ آ گیا ہے اور زمین پھٹ رہی ہے  اس لئے وہ پیچھے دیکھے بغیر بھاگتا چلا گیا  راستے میں اسے ایک اور خرگوش ملا،جس نے اس سے بھاگنے کی وجہ پوچھی  بھئی  تم اتنی تیزی سے کہاں بھاگے جا رہے ہو  خیر تو ہے  مت پوچھو بس یوں سمجھو،غضب ہو گیا ہے  جاری ہے  اس نے بھاگتے ہوئے کہا  مگر ہوا کیا  کچھ تو پتا چلے  دوسرے خرگوش نے اس کے پیچھے بھاگتے ہوئے پوچھا  وہمی خرگوش نے ہانپتے،کانپتے اور بھاگتے ہوئے بتایا زمین پھٹ رہی ہے،اگر جان بچانی ہے تو بھاگو  یہ سن کر دوسرا خرگوش بھی خوف سے اس کے پیچھے بھاگ کھڑا ہوا  راستے میں ان کو کئی خرگوش ملے،جو ان کی بات سن کر گھبرا گئے اور ان کے ساتھ ہو لیے  بھاگتے بھاگتے ہرن،بھینس،لومڑی،گیدڑ،بارہ سنگھا،چیتا اور ہاتھی بھی ان کو ملے اور جب انھیں پتا چلا کہ زمین پھٹ رہی ہے تو وہ بے چارے بھی بھاگ کھڑے ہوئے  ان جانوروں کے بھاگنے کی آوازیں سن کر شیر اپنی کچھار سے باہر نکل آیا اور ان کو روک کر پوچھا کیا مسئلہ ہے  تم سب کہاں بھاگے جا رہے ہو  جب اسے بتایا گیا کہ زمین پھٹ رہی ہے تو اس نے سوچا کہ ان سب کو غلط فہمی ہوئی ہے  کسی سخت چیز کے پھٹنے کی آواز سن کر یہ سارے ڈر گئے ہیں  اگر میں نے ان کا خوف دور نہ کیا تو پھر یہ سارے تباہ و برباد ہو جائیں گے  مجھے کسی بھی قیمت پر ان کی جان بچانی چاہیے  یہ سوچ کر اس نے پوچھا تم میں سے کس نے زمین کو پھٹتے ہوئے دیکھا تھا  کسی نے کہا ہاتھی کو پتا ہے  لیکن ہاتھی نے جواب میں کہا مجھے کوئی علم نہیں  مجھے تو چیتے نے بتایا تھا  چیتے نے انکار کیا اور کہا مجھے تو سب کچھ بی لومڑی نے بتایا تھا  بی لومڑی نے سنا تو صفائی پیش کی خدا کی قسم  میں نے دھرتی کو پھٹتے ہوئے نہیں دیکھا تھا  میں تو مزے سے سو رہی تھی کہ اچانک گیدڑ بھائی نے مجھے جگایا اور یہ ماجرا سنا کر بھاگ کھڑے ہونے کو کہا  گیدڑ نے کہا مجھے خود علم نہیں،بارہ سنگھے نے مجھے یہ بات بتائی تھی  بارہ سنگھا کہنے لگا مجھے بھینس نے یہ سب کچھ بتایا تھا  بھینس جو بڑی پریشان کھڑی تھی،بولی مجھے ہرن نے بتایا کہ زمین پھٹ رہی ہے  ہرن بہت ڈرا ہوا تھا،بولا مجھے کچھ معلوم نہیں،خرگوش نے مجھے بتایا تھا  شیر نے خرگوشوں کی طرف دیکھا تو تمام خرگوشوں نے ایک سفید خرگوش کی طرف اشارہ کرتے ہوئے کہا اس نے ہمیں بتایا تھا  شیر نے سفید خرگوش کو مخاطب کرتے ہوئے پوچھا کیا یہ سچ ہے کہ تم نے زمین کو پھٹتے ہوئے دیکھا تھا  خرگوش نے جواب میں کہا یہ حقیقت ہے  تم اس وقت کہاں تھے  شیر نے پوچھا  میں اس وقت ناریل کے درخت کے نیچے اپنے بل میں کھانا جمع کر رہا تھا تو اچانک دھرتی کے پھٹنے کی آواز آئی اور میں خوف سے بھاگ کھڑا ہوا  یہ سن کر شیر نے سوچا،شاید اس بے وقوف نے ناریل کے گرنے کی آواز سنی ہے اور ڈر کر وہاں سے بھاگ اُٹھا ہے  شیر نے جانوروں کے ہجوم کو تسلی دیتے ہوئے کہا تم سب فکر نہ کرو میں دیکھ کر آتا ہوں کہ زمین کہاں سے پھٹ رہی ہے  میں جب تک واپس نہ آؤں تم سب اِدھر ہی ٹھہرو  یہ کہہ کر شیر نے خرگوش کو اپنی پیٹھ پر بٹھایا اور تھوڑی ہی دیر میں وہ ناریل کے درختوں کے جھنڈ تک پہنچ گیا  شیر نے اسے اپنی پیٹھ پر سے اُتارا اور کہا مجھے وہ جگہ دکھاؤ جہاں سے زمین پھٹنا شروع ہوئی ہے  نہیں جناب  مجھے ہمت نہیں ہو رہی  خرگوش خوف سے تھر تھر کانپ رہا تھا  ڈرو نہیں  میرے ساتھ آؤ  شیر نے کہا اور خرگوش کانپتا ہوا اس کے پیچھے ہو لیا  جب وہ درختوں کے قریب آئے تو خرگوش نے اشارہ کر کے بتایا یہ جگہ تھی،جہاں میں نے زمین کے پھٹنے کی آواز سنی تھی  دیکھا تو کہیں سے بھی زمین پھٹی ہوئی نہیں تھی،البتہ ایک پکا ہوا ناریل نیچے گرا ہوا تھا  یہ حقیقت معلوم کر کے شیر خرگوش کو اپنی پیٹھ پر بٹھا کر واپس دوڑا اور آ کر سہمے ہوئے جانوروں کو سارا ماجرا کہہ سنایا،پھر کہا اب کسی خوف کی ضرورت نہیں  آئندہ کسی کے کہنے میں آ کر پریشان نہ ہونا  یہ سن کر سارے جانوروں کی جان میں جان آ گئی اور شیر کا شکریہ ادا کرتے ہوئے ہر کسی نے اپنی راہ لی  اگر اس موقع پر شیر نہ ہوتا تو یہ سارے جانور سمندر میں ڈوب کر مر جاتے  
آسیہ عارف  ایک دفعہ کا ذکر ہے کہ جرمنی کی ایک جیل میں قیدیوں کے ساتھ بہت ہی سخت طریقے سے پیش آیا جاتا تھا  اسی جیل میں ایک قیدی تھا جس کا نام شمیدت تھا اور اسے بہت لمبے عرصے کے لئے قید کی سزا دی گئی تھی  جیل کے گھرانوں کا معاملہ اس قیدی کے ساتھ مختلف تھا وہ اس کے ساتھ نرمی اور احترام سے پیش آیا کرتے تھے  باقی قیدی بہت حیران ہوتے تھے  یہاں تک کہ سب نے یہی گمان کر لیا کہ شمیدت جیل والوں کا ایک ایجنٹ ہے اور وہ ہماری باتیں ان تک پہچاتا ہے  اس لئے نگران اس کے ساتھ برا سلوک نہیں کرتے  دوسری طرف شمیدت ہمیشہ قسمیں کھا کھا کر انہیں یقین دلاتا تھا کہ وہ صرف اور صرف ان کی طرح کا ایک قیدی ہے اور جیل کے نگرانوں کے ساتھ ان کا کوئی تعلق نہیں  مگر باقی قیدی اس کی بات کو جھوٹا سمجھتے تھے اور کہتے تھے کہ اگر تم جاسوس نہیں ہو تو پھر ہمیں اس بات کا سبب بتاؤ جس کی وجہ سے نگران تمہارا احترام کرتے ہیں اور تمہارے ساتھ اچھے طریقے سے پیش آتے ہیں  جاری ہے  شمیدت کو انہیں سچ بتانے کے سوا کوئی راستہ دکھائی نہ دیا،اس نے سب قیدیوں کو جمع کیا اور ان سے پوچھا،تم لوگ اپنے ہفتہ وار خطوط میں کیا لکھتے ہو  سب نے کہا ہم ان نگرانوں کی سختی،اپنی ان سے نفرت اور ان معلون نگرانوں کے اپنے اوپر ڈھائے جانے والے ظلم کو لکھتے ہیں  شمیدت مسکرایا اور کہا مگر میں اپنی بیوی کو لکھے جانے والے اپنے ہفتہ وار خطوط کی آخری سطور میں نگرانوں کے حسن سلوک کے بارے میں لکھتا ہوں حتی کہ بعض نگرانوں کے نام لکھ کر ان کی تعریف بھی کرتا ہوں  قیدی شمیدت کی بات سے بہت حیران ہوئے  ان میں ایک نے بہت غصے سے کہا  اس سب کا تمہارے ساتھ اچھے سلوک کا کیا تعلق ہے  حالانکہ تم نگرانوں کے ظلم سے واقف ہو  شمیدت نے کہا او عقلمندو  ہمارے خطوط جیل سے اس وقت تک باہر نہیں جاتے جب تک نگران انہیں پڑھ نہ لیں،وہ لکھی جانے والی ہماری چھوٹی بڑی بات ہے آگاہ ہوتے ہیں،وہ تم لوگوں کی نفرت کے بارے میں بھی جانتے ہیں  اب تم لوگ اپنے خطوط لکھنے کا طریقہ بدلو پھر دیکھو کیا ہوتا ہے  اگلے ہفتے سے قیدی بہت حیران ہوئے کہ نگرانوں کا سلوک شمیدت سمیت تمام قیدیوں کے ساتھ بہت ہی برا ہو گیا  شمیدت بہت حیران ہوا اور سب قیدیوں کو جمع کر کے پوچھا کہ تم لوگوں نے اپنے خطوط میں کیا لکھا تھا  سب نے کہا ہم لوگوں نے یہ لکھا تھا کہ شمیدت نے ہمیں ایک نیا طریقہ بتایا ہے کہ کس طرح نگرانوں کو دھوکہ دیں اور ان کا اعتماد اور رضا حاصل کرنے کیلئے اپنے ہفتہ وار خطوط میں ان کی جھوٹی تعریفیں کریں  
کشور ناہید  دو لڑکیاں سمندر کے کنارے ٹہل رہی تھیں  ایک لڑکی چلائی وہ دیکھو سامنے سیپی پڑی ہے  یہ سن کر دوسری لڑکی آگے بڑھی اور اس نے سیپی اُٹھا لی  پہلی لڑکی بولی تم یہ سیپی نہیں لے سکتیں  یہ میں نے پہلے دیکھی تھی  اس لئے اس پر میرا حق ہے  لیکن اُٹھائی تو میں نے ہے  اس لئے یہ سیپی میری ہے  دوسری لڑکی نے کہا  دونوں لڑنے لگیں  ایک نے تھپڑ مارا  دوسری نے لات ٹکائی  ابھی وہ لڑ ہی رہی تھیں کہ ادھر سے ایک آدمی گزرا  جاری ہے  کہنے لگا کیا بات ہے  کیوں لڑ رہی ہو  دیکھئے،آپ ہی انصاف کیجئے  یہ سیپی میں نے دیکھی تھی  اس لئے یہ میری ہے  پہلی لڑکی بولی  لیکن اُٹھائی تو میں نے تھی  دوسری لڑکی جلدی سے بولی  اس آدمی نے کہا مجھے سیپی دکھاؤ میں ابھی فیصلہ کئے دیتا ہوں  لڑکی نے سیپی اس کو دے دی  اس نے سیپی کے دو ٹکڑے کئے تو اس کے اندر سے موتی نکلا  اس نے موتی اپنی جیب رکھ لیا اور بولا دیکھو بھئی،ایک لڑکی نے سیپی کو دیکھا،دوسری نے اُٹھا لیا  اس لئے اس پر دونوں کا حق ہے  لو،ایک ٹکڑا تم لے لو اور ایک تم  یہ کہہ کر وہ آدمی ہنستا ہوا چلا گیا  لڑکیاں ہاتھ ملتی رہ گئیں  
آمنہ ظفر،کراچی  ایک دن ایک گدھا راستے میں چلا جا رہا تھا کہ اسے ایک کپڑے کا تھیلا نظر آیا  اس نے جب یہ تھیلا کھولا تو حیران رہ گیا  اس میں شیر کی کھال رکھی ہوئی تھی  گدھا بہت خوش ہوا اور اس نے شیر کی کھال اوڑھ لی  شیر کا منہ بھی اس کے ساتھ تھا  آہا  یہ تو بہت اچھی بات ہے  اب میں کیسا لگ رہا ہوں  یہ دیکھنے کے لئے گدھے نے قریبی تالاب میں جا کر اپنا عکس دیکھا  اب میں شیر بن گیا ہوں  اب میں ان سب کو مزہ چکھاؤں گا جو میرا مذاق اُڑاتے تھے  گدھا بھاری قدموں سے جنگل میں داخل ہوا  پہلا جانور جس نے شیر یعنی گدھے کو دیکھا وہ تھا ہرن  ش ش شیر  ہرن کانپتے ہوئے بولا اور خوف زدہ ہو کر درختوں کی طرف بھاگ گیا  جاری ہے  کتنا مزہ آیا  گدھے نے اپنی کامیابی پر خوش ہو کر کہا  اتنے میں دیکھا کہ بی لومڑی آ رہی ہیں  شیر صاحب  آپ تو بہت معزز،بڑے مرتبے والے اور اچھے جانور ہیں آپ مجھے نہ کھائیں  لومڑی گدھے کے قدموں میں گر کر اس سے زندگی کی بھیک مانگنے لگی  گدھے نے اسے لات مار کر بھگا دیا  جلد ہی پورے جنگل میں ہلچل مچ گئی کہ جنگل میں شیر آ گیا ہے  بندر خوف زدہ ہو کر ایک درخت سے دوسرے درخت پر دوڑنے لگے  خرگوش اپنے بلوں میں جا کر چھپنے لگے  کتنے مزے کی بات ہے،اب مجھے انھیں شیر کی طرح دہاڑ کر ڈرا دینا چاہیے  گدھے نے اپنے آپ سے کہا اور پھر شیر کی طرح دہاڑا،لیکن شیر کی دہاڑ کے بجائے الگ ہی آواز نکلی  ڈھینچوں  ڈھینچوں  سب جانوروں نے یہ آواز سنی اور باہر آ گئے  انھیں گدھے کی اصلیت جاننے میں دیر نہ لگی کہ یہ دراصل گدھا ہے،جو شیر کی کھال میں آ گیا ہے  سب جانوروں نے آ کر گدھے کی وہ درگت بنائی کہ مت پوچھیں،اُس کا کیا حال ہوا  اس کے بعد گدھے نے توبہ کر لی کہ اب جنگل کے جانوروں کو تنگ نہیں کرے گا  بے وقوف گدھا جب تک چپ رہا،اس کا بھرم قائم تھا  جیسے ہی وہ بولا،فوراً پکڑا گیا  
وہ کافی دیر سے پرواز کر رہی تھی اور کسی تلاش میں تھی  مسلسل پرواز کرنے سے اس کے پَر بُری طرح تھک چکے تھے،اسے بھوک بھی ستانے لگی تھی  اب وہ کوئی محفوظ ٹھکانہ تلاش کر رہی تھی  کافی دیر کے بعد اسے ایک گھر نظر آیا،جہاں صحن میں ایک چھوٹی بچی اِدھر اُدھر پھدکتے چھوٹے چھوٹے چوزوں کو دانہ ڈالنے میں مصروف تھی،ننھی چڑیا اس صحن میں اُتر گئی اور زمین پر بکھرے دانے چگنے لگی  مرغی نے جب اپنے بچوں کے درمیان کسی اجنبی چڑیا کو دیکھا تو وہ ننھی چڑیا کے قریب آ گئی،چڑیا اس کی آنکھوں میں چھپے غصے کو بھانپ گئی  اسی لمحے وہاں ایک بلی نمودار ہوئی،مرغی اور بلی دونوں چڑیا کو ایسے دیکھ رہے تھے،جیسے کوئی فتح حاصل کر لی ہو،ننھی چڑیا دونوں کے ارادوں کو سمجھ چکی تھی  جاری ہے  چڑیا ابھی ان دونوں کو دیکھ رہی تھی کہ اچانک وہاں ایک اور شکاری آ دھمکا  وہ ایک کتا تھا  چڑیا کو دیکھ کر اس انداز میں بھونکنے لگا،جیسے مرغی اور بلی کو بتا رہا ہو کہ یہ نیا مہمان صرف میرا ہے  چڑیا کو بہت زور کی بھوک لگ رہی تھی لیکن اس نئے شکاری کی آمد پر اور زیادہ گھبرا گئی  کتا اب چڑیا کے بہت قریب آ چکا تھا  چڑیا کو فوراً کوئی محفوظ جگہ تلاش کرنی تھی،وہ خونخوار آنکھوں والا کتا،چڑیا پر جھپٹنے ہی والا تھا کہ چڑیا پھرتی سے اُڑ کر صحن میں موجود کھڑکی پر آ بیٹھی،چڑیا دبک کر کھڑکی کے ایک کونے میں بیٹھ گئی،اُس کا چہرہ خوف کی شدت سے زرد ہو گیا تھا،اس نے سوچا اگر یہ کھڑکی اسے نظر نہ آتی تو شاید اب تک وہ خونخوار آنکھوں والے کتے کے معدے میں ہوتی  وقت کے ساتھ ساتھ خوف بھی بڑھتا جا رہا تھا،چڑیا دل سے اللہ سے دعا مانگ رہی تھی کہ اسے اس مصیبت سے چھٹکارا مل جائے تاکہ وہ آرام سے وہاں زمین پر پڑا ہوا دانہ کھا سکے  بھوکی چڑیا اپنی قسمت کے بارے میں سوچنے لگی  کاش  وہ چڑیا نہ ہوتی،بلکہ انسان ہوتی،کوئی اسے اپنا نوالہ نہ بناتا  اسے ہر وقت اپنی جان بچانے کے لئے دوسرے خونخوار جانوروں سے اپنی حفاظت نہ کرنی پڑتی  آرام سے چین کی زندگی بسر کرتی،کوئی کتا یا بلی اسے کھانے نہ آتا اور نہ وہ آج بھوکی پیاسی اس طرح خوف میں رات کاٹ رہی ہوتی  وہ رات واقعی بہت دہشت ناک تھی  اس نے اپنا سر باہر نکال کر نیچے کا جائزہ لیا،وہ خونخوار آنکھوں والا کتا ابھی تک اپنے شکار کی تاک میں بیٹھا تھا  اگلی صبح بھوکی چڑیا نے ایک نظر نیچے ڈالی،وہاں اب کوئی شکاری نہ تھا،اچانک ایک چھوٹی بچی کھڑکی کے قریب آئی،اس نے چڑیا کو دیکھا،اسے وہ چڑیا تقریباً ادھ مری ایک کونے میں پڑی بے جان سی نظر آئی  بچی نے اپنے ہاتھ کی انگلی سے چڑیا کو چھوا تو اسے احساس ہوا کہ چڑیا زندہ ہے  اب چڑیا کا دل خوف سے ڈوب رہا تھا کہ نہ جانے وہ بچی اس کے ساتھ کیا سلوک کرنے والی تھی  اچانک اس بچی کی آواز آئی  اوہو  لگتا ہے اس ننھی چڑیا کے پَر نہیں ہیں  اس پورے جملے کا صرف ایک لفظ چڑیا کے ذہن میں جیسے اٹک کر رہ گیا،چڑیا نے لمبی سانس لی،جلدی سے اپنے پَر پھڑپھڑائے اور تھوڑی ہی دیر میں وہ نیلے آسمان میں گم ہو گئی  وہ نادان چڑیا اب تک بھولی ہوئی تھی کہ اللہ نے اسے پَر کی نعمت سے نوازا ہے،جو انسان کے پاس نہیں  ہر جاندار کو اللہ نے مکمل پیدا کیا ہے  بس تھوڑے غور و فکر سے اپنے اندر موجود صلاحیتوں کو خود تلاش کرنا اس جاندار کا کام ہے  
احمد عدنان طارق،فیصل آباد  بہت ہی دور ایک جنگل میں ایک بہت بے وقوف اور سُستی کا مارا راجہ رہتا تھا  دنیا میں شاید ہی کوئی جانتا تھا کہ اُس کی سلطنت کہاں واقع ہے  وہ سارا دن اپنے تخت پر لیٹا رہتا اور اُس کے ملازم مور کے پروں سے بنے پنکھوں سے اُسے ہوا کرتے رہتے  ایک دن اُس نے فیصلہ کیا کہ اُسے بھی شادی کر لینی چاہئے  اُس نے اپنے وزیروں اور مشیروں کو دنیا کے ہر کونے میں بھیجا  اُس کے وزیر اور مشیر بھی اُسی کی طرح کے عقل مند تھے  اُس نے وزیروں کو کہہ کر بھیجا تھا کہ اُس کی بیوی ایسی ہو جو زمین پر بھی چل سکے اور ہوا میں بھی اُڑ سکے  جس کی شکل انسانوں جیسی ہو لیکن وہ انسان نہ لگتی ہو  اُس کے چار بازو اور چار ٹانگیں ہوں بے چارے وزیر اور مشیر سخت پریشانی کے عالم میں دنیا بھر میں مارے مارے پھر رہے تھے  جاری ہے  تبھی انہیں راستے میں ایک بہت عقل مند بوڑھا ملا جسے انہوں نے اپنی مشکل بتائی  وہ ہنس کر بولا یہ تو بہت آسان ہے  یہاں سے ایک بندریا پکڑو اور اپنے راجہ کیلئے لے جاؤ  مشیروں وزیروں نے اُس کا کہا مانا اور ایسا ہی کیا  راجہ نے بندریا کو دیکھا تو غصے سے کہنے لگا تم پاگل ہو یہ تو بندریا ہے تو وزیروں نے راجہ کو جواب دیا راجہ کا راج سلامت رہے حضور نے جو شرطیں بتائی تھیں اُس پر یہی پوری اُترتی ہے  یہ دنیا میں واحد جاندار ہے جس کی شکل انسانوں سے ملتی ہے لیکن یہ انسان نہیں ہے  یہ درختوں پر ایک درخت سے دوسرے درخت تک اُڑ کر جا سکتی ہے اور زمین پر بھی آسانی سے چل سکتی ہے  یہ ٹانگوں سے بازوؤں کا کام لیتی ہے اور بازوؤں سے ٹانگوں کا  اس لئے اس کی چار ٹانگیں بھی ہیں اور چار بازو بھی  واقعی راجہ کی ساری شرطوں پر ایک بندریا ہی اُترتی تھی لہٰذا راجہ لاجواب ہو کر بے وقوفوں کی طرح اُنہیں دیکھنے لگا پھر بندریا سے تو اُس نے شادی کیا کرنی تھی وہ ساری عمر کنوارا ہی رہا لیکن لوگ بندریا کو نہیں بھولے اور راجہ کی غیر موجودگی میں اُسے بندریا کا شوہر ہی کہتے رہے  
مسعود احمد برکاتی  کسی زمانے کا ذکر ہے کہ ایک شہر میں دو دوست رہا کرتے تھے  ان میں سے ایک کا نام گونو تھا اور دوسرے کا کویو  یہ دونوں دوست شہر میں اپنی بے وقوفیوں کی وجہ سے بہت مشہور تھے  ایک دن ان دونوں کو نہ جانے کیا سوجھی کہ دونوں نے مل کر فیصلہ کیا کہ ایک کنواں کھودا جائے  کویو نے ایک ایسی جگہ تلاش کی،جہاں اس کے خیال میں کنواں کھودنے سے بڑا فائدہ ہو سکتا تھا،اس لئے کہ وہ جگہ سڑک سے بھی قریب تھی اور کھیتوں سے بھی  وہاں کنواں کھودنے سے سڑک پر گزرنے والے مسافروں کو اپنی پیاس بجھانے میں آسانی ہوتی اور کھیتوں کے لئے بھی پانی لیا جا سکتا تھا،چنانچہ کویو کا خیال تھا کہ وہاں کنواں کھودنے سے بڑا ثواب ملے گا  پھر اس نے خیال کا اظہار اپنے دوست گونو سے بھی کر دیا  جاری ہے  گونو کو بھی اپنے دوست کی تجویز بہت پسند آئی  دوسرے ہی دن صبح سویرے کویو اور گونو طے کی ہوئی جگہ پر پہنچ گئے اور زمین کھودنی شروع کر دی،یہاں تک کہ سورج بیچ آسمان پر پہنچ گیا  کنواں کھودنے کے لئے دونوں نے یہ طریقہ اختیار کیا تھا کہ پہلے گونو نے زمین کھودی اور کویو نے مٹی نکال نکال کر باہر ڈالنا شروع کر دی  دوپہر کے بعد کویو زمین کھودتا رہا اور گونو مٹی نکال نکال کر باہر ڈالتا رہا،یہاں تک کہ شام ہو گئی،پھر رات بھی ہو گئی  سورج دور نظر آنے والے اونچے اونچے پہاڑوں کے پیچھے آرام کرنے کے لئے جا چھپا  اندھیرا پھیل گیا دونوں نے گھر واپس جانے کا فیصلہ کیا  کویو نے کنویں میں جھانکتے ہوئے کہا کنواں تو خاصا گہرا ہو گیا ہے،لیکن ایک نئی مصیبت کھڑی ہو گئی  وہ کیا  گونو نے پوچھا  یہ اتنا بڑا مٹی کا پہاڑ جو کھڑا ہو گیا  کویو نے کنویں سے نکلی ہوئی مٹی کی طرف دیکھتے ہوئے کہا  ارے ہاں،اس مٹی کو کیسے ہٹائیں اور کہاں لے جائیں  گونو کو بھی مٹی کے تودے کا احساس ہو گیا  کویو نے کچھ سوچتے ہوئے گردن ہلائی اور کہا ابھی تو کچھ سمجھ میں نہیں آتا کہ اس مٹی کا کیا کیا جائے  خیر،جانے دو کل سوچیں گے  گونو نے کہا اور دونوں دوست ایک دوسرے کو خدا حافظ کہہ کر چلے گئے  دوسرے دن صبح جب دونوں دوست آپس میں ملے تو کویو کو دیکھتے ہی گونو کے چہرے پر ایک مسکراہٹ پھیل گئی  گونو کا چہرہ دیکھنے سے ایسا معلوم ہوتا تھا جیسے اس نے کوئی بہت بڑا مسئلہ حل کر لیا ہو  پھر کویو نے ہنستے ہوئے اپنے دوست سے کہا لگتا ہے تم نے مسئلہ حل کر لیا ہے،ہم بھی تو سنیں  گونو نے کہا ہم ایک اور کنواں کھودیں گے اور یہ ساری مٹی اس میں ڈال دیں گے اور اس طرح یہ مٹی ختم ہو جائے گی  ارے واہ،ترکیب تو بڑی اچھی ہے  کویو نے خوش ہوتے ہوئے کہا  پھر کویو اور گونو مل کر دوسرا کنواں کھودنے لگے  اور یہ بھول ہی گئے کہ ابھی پہلے کنویں کا کام ختم نہیں ہوا ہے  انھیں تو ابھی پہلے ہی کنویں کو اتنا کھودنا تھا کہ پانی نکل آئے،کیونکہ انھوں نے پہلے روز جو کنواں کھودا تھا،ابھی اس میں سے پانی نہیں نکلا تھا،لیکن دونوں نے اپنا کام مکمل کرنے کے بجائے نیا کنواں کھودنا شروع کر دیا  دوپہر تک دونوں دوسرا کنواں کھودتے رہے،یہاں تک کہ وہ بھی خاصا گہرا ہو گیا  پھر دوپہر کے بعد انھوں نے پہلے کنویں کی مٹی دوسرے کنویں میں بھرنی شروع کر دی  یہاں تک کہ شام ہوتے ہوتے پہلے کنویں کی ساری مٹی دوسرے کنویں میں بھری جا چکی تھی  گونو نے بہت ہی خوش ہو کر کہا دیکھا تم نے میری تجویز کتنی اچھی تھی  ساری مٹی راستے سے ہٹ گئی اور اب کنویں کے پاس پتا بھی نہیں چلتا کہ وہاں پہلے مٹی کا ڈھیر موجود تھا  ہاں ہاں،تم بالکل ٹھیک کہہ رہے ہو  کویو نے تائید کی چلو اب گھر چلنا چاہیے،رات ہو گئی ہے  چلتے وقت ان کی نظر پھر مٹی کے ڈھیر پر پڑی  مٹی کا یہ ڈھیر دوسرے کنویں کی کھدائی کا نتیجہ تھا  اس ڈھیر کو دیکھتے ہی کویو نے بڑی حیرت اور تعجب سے اپنے دوست گونو کو مخاطب کیا ارے گونو،دیکھو تو یہ ایک اور مٹی کا ڈھیر باقی ہے  یہ تو واقعی عجیب بات ہے  گونو نے کہا خیر،اس ڈھیر کے متعلق کل فیصلہ کریں گے  پھر اس وقت تو دونوں دوست ایک دوسرے کو خدا حافظ کہہ کر اپنے اپنے گھر روانہ ہو گئے،لیکن جب دوسرے دن صبح سویرے دونوں کی آپس میں ملاقات ہوئی تو گونو نے مسکراتے ہوئے کویو سے پوچھا کہو دوست کویو  رات اس ڈھیر کے متعلق کچھ سوچا  ہاں سوچ لیا  کویو نے خوش ہوتے ہوئے جواب دیا  ذرا ہمیں بھی تو بتاؤ  گونو نے خواہش ظاہر کی  ارے بہت سادہ سی بات ہے  ہم آج بھی کل ہی کی طرح ایک اور کنواں کھودیں گے اور یہ ساری مٹی اس میں بھر دیں گے  گونو بھی اس مٹی کے ڈھیر کے لئے بڑی دیر تک سوچتا رہا تھا اور کوئی بات اس کی سمجھ میں بھی نہیں آئی تھی،چنانچہ اس نے بھی یہی مناسب سمجھا کہ کویو کی تجویز پر عمل کیا جائے،چنانچہ دونوں نے مل کر اس روز تیسرا کنواں کھودنا شروع کر دیا  دوپہر تک وہ دونوں تیسرا کنواں کھودنے میں مصروف رہے پھر جب تھک گئے تو کھانا کھا کر تھوڑی دیر آرام کیا  آج وہ اپنا کھانا ساتھ لے آئے تھے،کیونکہ پچھلے دو دن سے انھیں بھوکے پیاسے کام کرنا پڑ رہا تھا  غرض کھانا وغیرہ کھا کر وہ دونوں پھر پہلے کی طرح ایک کنویں کی مٹی دوسرے کنویں میں بھرنے لگے  یہاں تک کہ شام ہوئی اور پھر رات بھی ہو گئی  اتنے میں دوسرے کنویں سے نکلی ہوئی مٹی کا ڈھیر بھی ختم ہو گیا تھا  لیکن اب تیسرے کنویں کی مٹی کا ڈھیر باقی رہ گیا تھا  اس بار پھر دونوں دوستوں نے نئے تودے کے متعلق فیصلہ کرنے کے لئے اگلی صبح مقرر کی اور ایک دوسرے کو خدا حافظ کہہ کر اپنے اپنے گھر روانہ ہوئے  اگلے دن صبح سویرے جب وہ دوبارہ دونوں ایک دوسرے سے ملے تو دونوں نے مسکرا کر ایک دوسرے کا استقبال کیا  پھر گونو نے ہنستے ہوئے اپنے دوست سے کہا تمہیں معلوم ہے پچھلے دو دن سے ہم کیا غلطی کر رہے ہیں  کیا  کویو نے مختصر سا سوال کیا  گونو نے وضاحت کی ارے بھائی،پہلے دن ہم نے جو کنواں کھودا تھا،وہ تو بہت گہرا تھا،لیکن بعد میں جو کنویں کھودے وہ پہلے کے مقابلے میں بہت چھوٹے تھے  تو پھر کیا ہوا  کویو نے کچھ نہ سمجھتے ہوئے پوچھا  ہوتا کیا ہے گونو نے جواب دیا چونکہ دونوں کنویں چھوٹے تھے،اسی لئے ہر روز مٹی باقی بچی رہتی ہے،کسی طرح ختم ہی ہونے میں نہیں آتی  پھر اب کیا کیا جائے  کویو تو جیسے ہی اُلجھن میں پڑ گیا تھا  کرنا کیا ہے  گونو نے اپنی تجویز سمجھاتے ہوئے کہا آج ہم تینوں کنوؤں سے بڑا کنواں کھودیں گے،تاکہ یہ ساری مٹی آج باقی نہ بچ سکے پھر وہ دونوں ایک چوتھا اور سب سے بڑا کنواں کھودنے میں مصروف ہو گئے  دوپہر کے بعد ہر روز کی طرح انھوں نے تیسرے کنویں کی مٹی چوتھے کنویں میں بھرنی شروع کر دی،یہاں تک کہ شام تک تیسرے کنویں سے نکلی ہوئی ساری مٹی ختم ہو گئی،لیکن اب چوتھے کنویں کی مٹی کا مسئلہ موجود تھا  آخر کویو نے تنگ آکر کہا اس مٹی سے ہمیں کب نجات ملے گی  میری سمجھ میں بھی کچھ نہیں آتا  گونو نے جواب دیا  بہتر یہ ہے کہ اس معاملے میں کسی اور سے چل کر مشورہ کر لیں  کویو نے کہا  پھر دونوں دوستوں نے جا کر بستی کے ایک بزرگ آدمی سے مشورہ کیا تو بزرگ آدمی نے ساری کہانی سن کر کہا اگر تم پہلے ہی کسی آدمی سے مشورہ کر لیتے تو چار دن تک یہ تکلیف نہ اُٹھانی پڑتی  یاد رکھو کہ جب کبھی کوئی بات اپنی سمجھ سے باہر ہو تو دوسروں سے مشورہ ضرور کر لینا چاہیے  ویسے بھی جو کام دوسرے کے مشورے سے کیا جائے وہ زیادہ بہتر ہوتا ہے  پھر بزرگ آدمی نے مٹی کو ختم کرنے کی ترکیب بتائی کہ پہلے کنویں کی منڈیر بناؤ،پھر تمام مٹی اس کے گرد پھیلا کر چبوترا بنا دو  اس ترکیب پر عمل کرکے کویو اور گونو کی اُلجھن ختم ہوئی  
عکاشہ محمد رمضان بدر،حیدرآباد  مرزا انور بڑے سرکاری افسر تھے،لیکن نیکی کے کاموں میں حصہ لینا اور سخاوت ان کی خصوصیت تھی  ایک دن وہ گھر والوں کے ساتھ شادی کی تقریب میں شریک تھے  شادی ہال میں ان کی بیوی کو یاد آیا کہ وہ تو جلدی جلدی میں سونے کا ہار سنگھار میز پر ہی بھول آئی ہیں  انھوں نے فوراً مرزا صاحب سے کہا تو انھوں نے بے فکری کے انداز میں جواب دیا  سارے کمروں کو اپنے ہاتھ سے بند کرکے آیا ہوں اور بڑے گیٹ پر چوکیدار موجود ہے  بے فکر ہو جاؤ،تمہارا ہار میز پر ہی ہو گا  وہاں سے کہیں نہیں جائے گا  شادی کی تقریب کے بعد جب گھر پہنچے تو سنگھار میز پر ہار موجود نہیں تھا  یہ دیکھ کر دونوں پریشان ہو گئے اور سارا کمرہ چھان مارا،لیکن ہار نہیں ملا  جاری ہے  چوکیدار سے معلوم کیا کہ ہمارے بعد کوئی آیا تو نہیں تھا  چوکیدار نے جواب دیا کوئی نہیں آیا تھا صاحب  انور صاحب کو چوکیدار پر پورا بھروسا تھا،کیونکہ یہ ان کا پرانا ملازم تھا  کچھ سوچ کر علاقے کے تھانے دار کو اطلاع دے دی گئی  رات آدھی سے زیادہ گزر چکی تھی  پولیس کی گاڑی سائرن بجاتی کچھ دیر میں پہنچ گئی  مرزا انور نے سارا ماجرا پولیس کے سامنے بیان کر دیا  انھوں نے جائے وقوع کی اچھی طرح چھان بین کی،لیکن ان کو کوئی بھی ثبوت نہیں ملا  لہٰذا پولیس افسر مرزا صاحب کو آرام کا مشورہ دے کر صبح آنے کا کہہ کر چلے گئے  ان کی بیگم کی آنکھوں سے نیند اُڑ گئی،لیکن انور صاحب بے فکری کی نیند سو گئے اور کافی دن نکل آنے پر ان کی آنکھ کھلی تو کچھ دیر بعد چوکیدار نے آ کر اطلاع دی کہ پولیس والے آئے ہیں  یہ سن کر انھوں نے کہا انھیں بیٹھک میں بٹھاؤ،میں ابھی آتا ہوں  مرزا انور تیار ہو کر بیٹھک میں آئے تو پولیس افسر نے کہا محکمہ سراغ رسانی کے ایک اہلکار میرے ساتھ ہیں  یہ ایک بار کمرے کا معائنہ کرنا چاہتے ہیں  مرزا انور نے کہا ہاں ہاں،ضرور  ایک بار پھر چیک کر لیجیے  سراغ رساں نے باریک بینی سے کمرے کا معائنہ کرنا شروع کیا  سنگھار میز کو غور سے دیکھا  وہ گھٹنوں کے بل چلتا ہوا مسہری کے نیچے گھس گیا  ایک بار وہ زور سے مسہری سے ٹکرا بھی گیا تھا  تھوڑی دیر بعد اس نے مسہری کے نیچے سے چلاتے ہوئے کہا کھودا پہاڑ نکلا چوہا  اہلکار جب باہر نکلا تو اس کے ہاتھ میں سونے کا ہار تھا  مرزا انور سونے کے ہار کو دیکھ کر چونکے اور جلدی سے بولے یہ  یہ ہار آپ کو کہاں سے ملا  سراغ رساں نے جواب دیا ظاہر ہے مسہری کے نیچے سے  وہ بولے مگر وہاں گیا کیسے  آپ کے کمرے میں ایک چوہے کا آنا جانا ہے لہٰذا ایک بلی بھی پال لیں  سراغ رساں نے مسکرا کر جواب دیا  مرزا انور اور پولیس افسر اس کا منہ تکنے لگے  
ثانی زہرا  استاد نے ایک طالب علم کو امتحان میں فیل کر دیا  طالب علم شکایت لے کر پرنسپل کے پاس چلا گیا کہ مجھے غلط فیل کیا گیا ہے  پرنسپل نے استاد اور طالب علم دونوں کو بلایا اور استاد سے فیل کرنے کی وجہ پوچھی  استاد صاحب نے بتایا اس لڑکے کو فیل کرنے کی وجہ یہ تھی کہ وہ دیے گئے موضوع سے ہمیشہ باہر نکل جاتا ہے  جس موضوع پر اسے مضمون لکھنے کو دیا جاتا ہے،اسے چھوڑ کر وہ اپنی پسند کے رٹے ہوئے مضمون پر چلا جاتا ہے  پرنسپل نے کوئی مثال پوچھی تو استاد صاحب نے بتایا ایک دفعہ میں نے اسے موسم بہار پر مضمون لکھنے کو کہا تو وہ اس نے کچھ اس طرح لکھا،موسم بہار ایک بہترین موسم ہوتا ہے اور اس کے مناظر بہت ہی دل نشیں ہوتے ہیں  جاری ہے  اس موسم میں ہر طرف ہریالی ہی ہریالی ہوتی ہے اور سبزے کی بہتات ہو جاتی ہے  اس موسم کو اونٹ بھی بہت پسند کرتے ہیں اور اونٹ بہت ہی طاقتور جانور ہے  یہ صحرا کا جہاز کہلاتا ہے  اونٹ نہایت ہی صابر جانور ہے  لمبے لمبے سفروں پر نکلتا ہے اور زیادہ دن بھوک اور پیاس برداشت کرنے کی صلاحیت رکھتا ہے  عرب کے لوگ اونٹ کو بہت پسند کرتے ہیں وغیرہ وغیرہ  پرنسپل صاحب نے کہا اسے کوئی اور مضمون دے کر دیکھ لیتے  استاد صاحب نے کہا میں نے ایک دفعہ اسے جاپان میں گاڑیوں کی فیکٹری پر مضمون لکھنے کو کہا تو اس نے جو مضمون لکھا وہ کچھ اس طرح تھا کہ جاپان ایک ترقی یافتہ ملک ہے اور گاڑیوں کی صنعت میں اس کو منفرد و بلند مقام حاصل ہے  گاڑیاں برآمد کرنے میں جاپان دنیا میں پہلے نمبر پر ہے  ہمارے ملک میں بھی زیادہ تر گاڑیاں جاپان کی استعمال ہوتی ہیں،لیکن مسئلہ یہ ہے کہ ہمارے ملک میں پیٹرول کی قیمت بہت زیادہ ہے  اس لئے ہمیں چاہیے کہ ہم سواری کے لئے اونٹ استعمال کریں  اونٹ بہت ہی طاقتور جانور ہے  یہ صحرا کا جہاز کہلاتا ہے  اونٹ نہایت ہی صابر جانور ہے  لمبے لمبے سفروں پر نکلتا ہے  زیادہ دن بھوک پیاس برداشت کرنے کی صلاحیت رکھتا ہے  عرب کے لوگ اونٹ کو بہت پسند کرتے ہیں  پرنسپل بہت حیران ہوئے  انھوں نے کہا شاید سواری کی وجہ سے ایسا ہو گیا ہے  اب بالکل ہی کوئی الگ موضوع دے کر دیکھیے  استاد صاحب نے کہا جی ایک دفعہ میں نے بالکل ہی الگ موضوع دیا تھا،جس میں اونٹ کا ذکر آنا ہی ناممکن تھا  میں نے اسے کمپیوٹر پر مضمون لکھنے کو کہا،لیکن اس نے جو مضمون لکھا وہ کچھ اس طرح تھا کہ کمپیوٹر ایک نہایت ہی حیران کن ایجاد ہے  جو کام پہلے برسوں میں ہوتے تھے،وہ آج سیکنڈوں میں ہوتے ہیں  کمپیوٹر کا انسانی زندگی پر بہت بڑا احسان ہے  آج کل کی نئی نسل کمپیوٹر کو بہت زیادہ اہمیت دیتی ہے  اس کا استعمال زیادہ تر وہ لوگ کرتے ہیں جو تعلیم یافتہ ہوتے ہیں،لیکن جہاں تک غیر تعلیم یافتہ طبقے کا تعلق ہے وہ کمپیوٹر پر توجہ نہیں دیتے،کیونکہ وہ دوسری سرگرمیوں میں مصروف رہتے ہیں،بالخصوص صحراؤں میں جو بدو رہتے ہیں ان کو کمپیوٹر کے بارے میں کچھ نہیں معلوم،لہٰذا اسے علاقے میں لوگ زیادہ تر وقت اونٹ کے ساتھ گزارتے ہیں  اونٹ بہت ہی طاقتور جانور ہے  یہ صحرا کا جہاز کہلاتا ہے  لمبے لمبے سفروں پر نکلتا ہے اور زیادہ دن بھوک پیاس برداشت کرنے کی صلاحیت رکھتا ہے  عرب کے لوگ اونٹ کو بہت پسند کرتے ہیں  پرنسپل صاحب نے یہ سن کر کہا پھر تو آپ نے ٹھیک فیل کیا  پھر طالب علم سے کہا میں تم کو ایک اور موقع دیتا ہوں  تم یہیں بیٹھ کر مضمون لکھو جو موضوع سے اِدھر اُدھر نہ ہٹے  طالب علم مان گیا اور پرنسپل نے اسے روڈ ایکسیڈنٹ پر مضمون لکھنے کو کہا  طالب علم نے یوں لکھا ایک دفعہ میں ریاض سے مکہ جا رہا تھا میرے پاس ٹویوٹا کرولا گاڑی تھی  میں جناب ہائی وے پر بہت ہی تیز رفتاری کے ساتھ جا رہا تھا  میں ایسے علاقے سے گزر رہا تھا،جہاں پر اونٹ روڈ کراس کرتے ہیں اور اونٹ کی خاص بات یہ ہے کہ وہ نہ گاڑی سے ڈرتا ہے اور نہ وہ دور ہٹتا ہے  اونٹ بہت ہی طاقتور جانور ہے  یہ صحرا کا جہاز کہلاتا ہے  اونٹ نہایت ہی صابر جانور ہے  لمبے لمبے سفروں پر نکلتا ہے اور زیادہ دن بھوک و پیاس برداشت کرنے کی صلاحیت رکھتا ہے  عرب کے لوگ اونٹ کو بہت پسند کرتے ہیں  جب پرنسپل صاحب نے مضمون پڑھا تو سر پکڑ کر بیٹھ گئے  اور طالب علم سے کہا تمہارا کوئی علاج نہیں  اور اس کو فیل کر دیا  اب اس شاگرد کا شک یقین میں بدل گیا کہ اس کے ساتھ ضرور ظلم ہوا ہے  اس نے محکمہ تعلیم کو ایک درخواست لکھی  جناب عالی  میں اپنی کلاس کا ایک نہایت ہی ذہین طالب علم ہوں اور میرے استاد نے مجھے میری قابلیت کی وجہ سے امتحان میں جان بوجھ کر فیل کر دیا ہے  جناب  میں نے اپنے استاد کے ناقابل برداشت رویے پر ایسے ہی صبر کیا،جیسے اونٹ اپنے مالک کے ستانے پر صبر کرتا ہے  مالک اپنے اونٹ سے کام بھی نکلواتا ہے اور اس کو ستاتا بھی ہے اور ہاں یہ بھی بتاتا چلوں کہ اونٹ بہت طاقتور جانور ہے  یہ صحرا کا جہاز کہلاتا ہے یہ نہایت ہی صابر جانور ہے  لمبے لمبے سفروں پر نکلتا ہے زیادہ دن بھوک پیاس برداشت کرنے کی صلاحیت رکھتا ہے  عرب کے لوگ اونٹ کو بہت پسند کرتے ہیں  پوری دنیا میں اونٹ کے ذریعے اسمگلنگ بھی کی جاتی ہے  خاص بات یہ ہے کہ اونٹ اپنے دشمن کو کبھی نہیں بھولتا،بدلہ لینے کے لئے تاک میں لگا رہتا ہے  
ایک چھوٹا سا گاؤں تھا  یہاں کے لوگ سیدھے سادھے تھے اور ہر ایک بات پر فوراً یقین کر لیا کرتے تھے  ان کی نیکی اور مہمان نوازی دور دور تک مشہور تھی  اسی گاؤں میں ایک عقل مند شخص بھی رہتا تھا  لوگ اس کی نصیحتیں سن تو لیتے تھے لیکن ان پر عمل نہیں کرتے تھے  ایک ٹھگ نے ان کے متعلق سنا تو وہ اس گاؤں میں بڑی بُری حالت میں پہنچا اور لوگوں کو اپنے لُٹ جانے کی جھوٹی داستان سنائی  ان لوگوں نے ہم دردی کرتے ہوئے اس کی خوب آؤ بھگت کی اور رہنے کو ایک مکان میں انتظام کر دیا  کچھ دن گزر گئے تو ٹھگ نے انہیں دھوکا دینے کی سوچی  اس نے لوگوں نے کہا مجھے ایک کلہاڑی دے دیجیے  میں لکڑیاں کاٹ کر اپنا گزارا کروں گا  مجھے یہ اچھا نہیں لگتا کہ آپ لوگوں پر بوجھ بنا رہوں  جاری ہے  لوگ خوشی سے راضی ہو گئے اور ایک کلہاڑی دے دی  وہ کلہاڑی لے کر جنگل کی طرف چل دیا  سارا دن وہاں ایک درخت کے نیچے بیٹھا رہا اور شام کو کلہاڑی لئے خالی ہاتھ واپس آ گیا  لوگ بڑے حیران ہوئے اور پوچھنے لگے کہ خالی ہاتھ کیوں لوٹ آئے ہو  کیا کوئی خشک درخت نہیں ملا  ٹھگ کہنے لگا کہ درخت تو کئی تھے لیکن جب میں ایک درخت کاٹنے لگا تو اس درخت نے مجھ سے کہا مجھے نہ کاٹو  میں تمہیں بہت مال دوں گا  میں رضا مند ہو گیا تو درخت نے مجھے یہ ترکیب بتائی کہ اگر تم میرے کھوکھلے تنے کے ساتھ کچھ رقم رکھ دیا کرو تو دوسری صبح تمہاری رقم دگنی ہو جایا کرے گی  میں سارا دن وہاں بیٹھا اس پر غور کرتا رہا  لیکن جب تک آزما نہ لیا جائے،درخت کے سچ یا جھوٹ کے متعلق کچھ نہیں کہا جا سکتا  لوگ اپنی عادت کے مطابق اس پر یقین کر گئے  انہوں نے اس سے پوچھا آزمایا کیوں نہیں  ٹھگ کہنے لگا یہ تو آپ سب جانتے ہیں کہ میں ایک لُٹا ہوا مسافر ہوں  بھلا میرے پاس رقم کہاں  آپ لوگ چونکہ میرے محسن ہیں اس لئے میں آپ کو یہ ترکیب بتا رہا ہوں تاکہ آپ کے احسانات کا بدلا کچھ تو اُتار سکوں  لوگوں نے اس کے خلوص کی تعریف کی اور اس ترکیب کو آزمانے کا فیصلہ کیا  اس عقل مند آدمی نے گاؤں والوں کو سمجھایا لیکن وہ نہ مانے تو لوگوں کو ان کے حال پر چھوڑ دیا  لوگوں نے مل کر کچھ رقم جمع کی اور بتائے ہوئے درخت کے تنے کے ساتھ رکھ دی  رات کو ٹھگ وہاں گیا اور رقم گن کر اپنے پاس سے اتنی ہی رقم اور رکھ دی  دوسری صبح جب لوگ وہاں گئے تو سچ مچ رقم دگنی تھی  وہ یہ دیکھ کر بہت خوش ہوئے ٹھگ کے کہنے پر انہوں نے وہ ساری رقم وہیں رہنے دی تاکہ رقم اس بار پھر دگنی ہو جائے  ادھر ایک عقل مند آدمی بہت حیران تھا اور سوچ رہا تھا کہ یہ کیسے ہو سکتا ہے  بہت غور و فکر کے بعد وہ سمجھ گیا کہ یہ کوئی دھوکے باز ہے  اس خیال کے آتے ہی وہ شام کو اس درخت کے قریب جھاڑیوں میں چھپ گیا  جب اندھیرا چھانے لگا تو وہی ٹھگ چھپتا چھپاتا آیا اور رقم کے برابر اتنی ہی رقم اور رکھ دی  عقل مند آدمی یہ دیکھ کر دل ہی دل میں خوب ہنسا  ٹھگ کی واپسی کے بعد وہ بھی تیز تیز ڈگ بھرتا گھر آ گیا اور مزے سے لمبی تان کر سو گیا  دوسری صبح لوگوں نے پھر وہاں دوگنی رقم پائی  اب تو انہیں یقین ہو گیا کہ یہ آدمی سچ کہہ رہا ہے اور یہ درخت ایک کراماتی درخت ہے  ٹھگ نے ان سے کہا کہ اگر آپ لوگ یہاں بہت سی دولت رکھ دیں تو دنیا کے سب سے امیر انسان بن جائیں گے  لوگ لالچ میں آ گئے اور شام تک پورے گاؤں کی دولت وہاں ڈھیر ہو گئی  لیکن عقل مند شخص نے اس مرتبہ بھی اپنی رقم شامل نہ کی اور اسے کہنے لگا کہ  اللہ کا فضل ہے مجھے اور دولت نہیں چاہیے  شام کے سائے ڈھلتے ہی عقل مند آدمی وہاں پہنچ گیا اور جلدی جلدی ساری رقم بوریوں میں بھر کر ایک نالے کے پاس چھپا دی اور ایک چادر میں چھوٹے چھوٹے پتھر بھر کر گٹھری بنائی اور اس جگہ رکھ دی  رات کو ٹھگ خوشی خوشی آیا  وہ سمجھ گیا کہ آج لوگوں نے رقم چادر میں باندھ دی ہے  اس نے گٹھری اُٹھائی اور وہاں سے چل دیا  ادھر عقل مند شخص کو جب یہ یقین ہو گیا کہ اب وہ دھوکے باز نہیں آئے گا تو وہ بھی گھر واپس لوٹ آیا  دوسری صبح جب لوگ خوشی خوشی وہاں پہنچے تو وہاں سے رقم غائب تھی  انہوں نے اپنے سر پیٹ لئے  وہ ٹھگ کی طرف آئے لیکن وہ بھی غائب تھا  شام تک وہ اسے ڈھونڈتے رہے لیکن نہ ملا  ادھر ٹھگ دو دن تک مسلسل چلتا رہا تاکہ گاؤں والوں کی پہنچ سے دور ہو جائے  کافی دور جا کر ایک جگہ رک کر جب اس نے گٹھری کھولی تو دیکھا کہ اس میں رقم کے بجائے پتھر ہیں  وہ بڑا سٹپٹایا  اسے اندازہ ہو گیا کہ عقل مند شخص کو کسی نہ کسی طرح اس کی ٹھگی کا اندازہ ہو گیا اور اس نے موقع سے فائدہ اُٹھا لیا  مگر اب وہ واپس جاتا تو وہ لوگ اس کی بات پر یقین کرنے کے بجائے اسے ٹھگ سمجھتے اور خوب مرمت کرتے  لہٰذا اس نے کھسک جانے ہی میں عافیت سمجھی  ادھر گاؤں میں جب لوگ کافی پریشان ہو گئے تو عقل مند آدمی نے انہیں سارا واقعہ بتایا اور ان کی رقمیں بھی واپس کر دیں  لوگ بہت خوش ہوئے اور اس کے بعد سے وہ اس کی نہ صرف عزت کرنے لگے بلکہ ہر کام اس کے مشورے سے کرنے گلے  ٹھگ جو اس گاؤں کے لوگوں کو لوٹنے آیا تھا،خود لُٹ گیا  
سیدہ زینب علی،کراچی  فارعہ اپنے امی ابو اور چھوٹے بھائی عاصم کے ساتھ رہتی تھی  فارعہ جماعت ہفتم کی طالبہ تھی  ایک دن ان کے گھر بہت سے مہمان آنے والے تھے  امی صبح سے باورچی خانے میں لگی ہوئی تھیں اور فارعہ امی کا ہاتھ بٹا رہی تھی  آخر شام پانچ بجے مہمان ان کے گھر پہنچ گئے  فارعہ نے اپنی مہمان سہیلیوں کے ساتھ مل کر خوب ہلا گلا کیا  مہمان رات گئے رخصت ہوئے تو فارعہ بُری طرح تھک چکی تھی  لہٰذا سب گھر والوں کے ساتھ وہ بھی اپنے کمرے میں جا کر سو گئی  آدھی رات کو فارعہ کی آنکھ کھل گئی  اسے بہت پیاس لگ رہی تھی  فارعہ کو ڈراؤنی کہانیاں پڑھنے کا بھی بہت شوق تھا  یہی وجہ تھی کہ وہ رات کو اپنے کمرے سے باہر نکلنے سے بھی ڈرتی تھی،مگر اس کو شدت کی پیاس لگ رہی تھی  جاری ہے  مجبوراً وہ اُٹھ کھڑی ہوئی  ڈرتے ڈرتے باہر نکلی اور باورچی خانے کی طرف بڑھ گئی  اس نے بلب جلا کر روشنی کی،گلاس لیا اور کولر سے پانی بھرنے لگی  دوسرے ہی لمحے اس کی چیخ نکل گئی  کولر میں سے پانی کی جگہ خون نکل رہا تھا  امی،ابو ووو  وہ چلائی  گلاس ہاتھ سے چھوٹ کر گر گیا  اسے ایسی ہی ایک کہانی یاد آنے لگی،جس میں ایک گھر میں پانی کے بجائے نل سے خون نکل رہا تھا  چیخ سن کر سب دوڑے دوڑے آئے  اور ماجرا پوچھا  ام  امی  کک  کولر میں پانی کے بجائے خو  خون  اس سے بولا بھی نہیں جا رہا تھا  امی تیزی سے آگے بڑھیں اور کولر کا ڈھکن ہٹایا  دوسرے ہی لمحے وہ ہنس پڑیں  فارعہ نے حیرت سے امی کو دیکھا  ارے بیٹا  تم پر ڈراؤنی کہانیوں کا کچھ زیادہ ہی اثر ہو گیا ہے،میں نے اس کولر میں مہمانوں کے لئے روح افزا بنایا تھا،تمہیں نیند کی وجہ سے یاد نہ رہا اور اس کو خون سمجھ بیٹھیں  امی نے مسکراتے ہوئے بتایا  سب ہنسنے لگے  
سمیرا انور،جھنگ  بھالو میاں اکثر بی لومڑی کی چالاکیوں کا شکار رہتے تھے  آج بھی ایسا ہی ہوا بی لومڑی نے اطلاع دی کہ ادھر جھونپڑی میں نئے سیاح آئے ہیں ان کے پاس شہد کے جار ہیں تمہارے تو مزے ہو جائیں گے  وہ بیچارہ لالچ میں اس طرف نکل گیا جس طرف کا لومڑی نے بتایا تھا لیکن کچھ دور جا کر اسے اندازہ ہوا وہ پھر اس کی چال میں آ گیا ہے کیونکہ دور دور تک کسی جھونپڑی کا نام و نشان تک نہ تھا اس کے پاؤں بھی زخمی ہوئے کیونکہ راستے میں کانٹے تھے  آج اس کو لومڑی پر بہت غصہ آیا اور اس نے ارادہ کیا اب وہ اس سے ضرور بدلہ لے گا  شام کو وہ اپنے دوست ہاتھی کے پاس گیا اور تمام ماجرا سنایا اس نے بھی مدد کرنے کا وعدہ کیا اور مل کر لومڑی کو سزا دینے کا منصوبہ بنایا  جاری ہے  جنگل میں ہر روز کسی نہ کسی جانور کو بادشاہ شیر کے حکم کے مطابق ڈیوٹی دینا ہوتی تھی وہ اپنے مقررہ دن پہرہ دیتا اور امن و امان قائم رکھتا  وہ دن آ گیا  جس دن بی لومڑی کی ڈیوٹی تھی  منصوبے کے مطابق بھالو اس کے پاس گیا اور کہنے لگا  بی لومڑی  وزیر الو نے آپ کو جلدی بلایا ہے  آپ ہمارے ساتھ چلیں  ہاتھی نے بھی یہی الفاظ دہرائے اور بتایا کہ بادشاہ سلامت بھی وہی ہیں  میری تو آج ڈیوٹی ہے میں کیسے اپنی جگہ چھوڑ کر جاؤں  بھالو نے کہا آپ کی مرضی ہمارا فرض تھا آپ کو بتانا اب آپ جانیں اور بادشاہ سلامت  یہ کہہ کر وہ دونوں چلنے لگے کہ وہ بھی کچھ سوچ کر ان کے ساتھ چل پڑی  بادشاہ کا شاہی گھر کافی فاصلے پر تھا  وہ تینوں آگے پیچھے جا رہے تھے کہ اتنے میں بھالو کو اپنے بچے کی آواز آئی اور وہ ابھی آنے کا کہہ کر چلا گیا ہاتھی بھی پیاس کا بہانہ کرکے دوسری طرف مڑ گیا  بی لومڑی بھاگتی جا رہی تھی کہ اس کو شیر کی دھاڑ سنائی دی جب اس نے غور کیا تو آواز اس طرف سے آ رہی تھی جس طرف اس کی ڈیوٹی تھی اس کو ساری بات سمجھ میں آ گئی کہ وہ بیوقوف بن چکی ہے اب اس کو سزا ملنی تھی  اس سے پہلے کہ کوئی اسے بلانے آتا وہ خود ہی بادشاہ کے سامنے پیش ہو گئی  اب اس کی کوئی چالاکی کام نہیں آتی تھی اور نہ اس کی کسی بات کا یقین آتا تھا  بادشاہ شیر نے اس کی لاپرواہی پر اس کو سخت الفاظ میں ڈانٹا اور سزا تجویز کی کہ اب اس کو پورا ایک ماہ ڈیوٹی دینا ہو گی  یہ سن کر بی لومڑی کے ہوش اُڑ گئے  بادشاہ کے جانے کے بعد بھالو اور ہاتھی درخت کے پیچھے سے سامنے آئے اور یک زبان ہو کر بولے  اب مزہ آیا کہ دوسروں کو تنگ کرنے کا انجام کتنا بُرا ہوتا ہے  
ایک دن ایک گدھا راستے میں چلا جا رہا تھا کہ اسے ایک کپڑے کا گٹھر نظر آیا  اس نے جب یہ گٹھر کھولا تو حیران رہ گیا اس میں شیر کی کھال پڑی ہوئی تھی  گدھا بہت خوش ہوا اور اس نے شیر کی کھال اوڑھ لی  آہا  یہ تو بہت اچھی ہے  اب میں کیسا لگ رہا ہوں  یہ دیکھنے کے لئے گدھے نے قریبی تالاب میں جا کر اپنا عکس دیکھا  اب میں شیر بن گیا ہوں اب میں ان سب کو مزا چکھاؤں گا جو میرا مذاق اُڑاتے تھے  گدھا بھاری قدموں سے جنگل میں داخل ہوا  پہلا جانور جس نے شیر یعنی گدھے کو دیکھا وہ تھا ہرن ش ش شیر  ہرن کانپتے ہوئے بولا اور خوفزدہ ہو کر درختوں کی طرف بھاگ گیا  کتنا مزا آیا  گدھے نے اپنی کامیابی پر خوش ہو کر کہا  اتنے میں دیکھا کہ بی لومڑی آ رہی ہیں  جاری ہے  اس نے جو شیر کو دیکھا تو خوف سے کانپنے لگیں  شیر صاحب آپ تو بہت معزز اور بڑے مرتبے والے اور اچھے جانور ہیں آپ مجھے نہ کھائیں  لومڑی گدھے کے قدموں میں گر کر اس سے زندگی کی بھیک مانگنے لگی  جلد ہی پورے جنگل میں ہلچل مچ گئی کہ جنگل میں شیر آ گیا ہے  بندر خوف زدہ ہو کر ایک درخت سے دوسرے درخت پر دوڑنے لگے  خرگوش اپنے بلوں میں جا کر چھپنے لگے  کتنے مزے کی بات ہے،اب مجھے انہیں شیر کی طرح دہاڑ کر ڈرا دینا چاہیے  گدھے نے اپنے آپ سے کہا اور پھر شیر کی طرح دہاڑا  لیکن اس کی دہاڑ میں الگ ہی آواز نکلی  ڈھینچوں  ڈھینچوں  سب جانوروں نے یہ آواز سنی اور باہر آ گئے  انہیں گدھے کی اصلیت جاننے میں دیر نہ لگی کہ یہ دراصل گدھا ہے جو شیر کی کھال میں آ گیا ہے  سب جانوروں نے آ کر گدھے کی وہ درگت بنائی کہ مت پوچھیں اُس کا کیا حال ہوا  اس کے بعد گدھے نے توبہ کر لی کہ اب جنگل کے جانوروں کو تنگ نہیں کرے گا  اس کہانی سے ہمیں یہ سبق ملتا ہے کہ بے وقوف جیسا بھی بھیس پہنے اس کے بولنے سے ہی اس کی بے وقوفی کا پتہ چل جاتا ہے  
محمد اویس بلوچ  میں اور حمزہ ضلع ایبٹ آباد کے روپڑ نامی علاقے کے ایک مدرسے کے طالب علم تھے  ہمارے لئے یہ علاقہ بالکل نیا تھا  میرپور سے صرف میں اور حمزہ ہی یہاں اجنبی تھے  باقی تمام طلبہ مقامی تھے  قاری صاحب نے مدرسے کے ایک گوشے میں ہمیں ایک کمرے کی جگہ دے دی تھی  یہ پہاڑی علاقہ تھا  پہاڑوں پر اونچے نیچے اور گھنے گھنے درخت تھے  قریب ہی ایک گھنا جنگل بھی تھا  ہم نے سن رکھا تھا کہ یہاں راتوں کو اکثر ریچھ اور ببر شیر جنگل سے نکل کر آبادی کا رُخ کرتے ہیں  اس لئے میں اور حمزہ زیادہ باہر نہیں نکلتے تھے،رات کو تو بالکل بھی نہیں  ایک دن رات گیارہ بجے کا وقت تھا  میں اور حمزہ کمرے میں بیٹھے اخبار کا مطالعہ کر رہے تھے  دو آدم خوروں کی علاقائی قبرستان میں ایک قبر کھودنے کی کوشش  جاری ہے  حمزہ نے سرخی پڑھ کر اخبار میں سے نظریں ہٹا کر حیرانی کے ساتھ میری طرف دیکھا  اس سے پہلے کہ میں کچھ بولتا،اچانک ہمیں ایک زور دار آواز سنائی دی،جیسے کسی ٹین کی چادر پر کسی نے اوپر سے چھلانگ لگائی ہو  ہم دونوں بہت گھبرا گئے تھے  یہ  یہ کیسی آواز تھی  حمزہ نے سہمتے ہوئے مجھ سے پوچھا  پتا نہیں  میں نے جواب دیا کوئی ریچھ یا ببر شیر وغیرہ تو نہیں آ ٹپکا  کک  کہیں یہ آ  آدم خور تو نہیں آ گئے  آ  آدم خور  ڈر کے مارے حمزہ کی زبان لڑکھڑا گئی اور زور زور سے ورد شروع کر دیا جل تُو جلال تُو،صاحبِ کمال تُو،آئی بَلا کو ٹال تُو  کوئی نہیں ہے،ڈرو مت  میں نے حمزہ کی ہمت بڑھانے کی کوشش کرتے ہوئے کہا کوئی بلی ہو گی،جس نے باورچی خانے کی چھت پر چھلانگ لگائی ہو گی  چھت لوہے کی چادر کی ہے  اندر ہی اندر میں خود بھی بہت خوف زدہ تھا،کیونکہ ہم یہاں اجنبی تھے  اب ہماری سمجھ میں کچھ نہیں آ رہا تھا کہ آخر ہم کریں تو کریں کیا  ہماری نظریں اس کھڑکی کی جانب ٹکی ہوئی تھیں،جس طرف سے ہمیں یہ آواز سنائی دی تھی  اب تو ہمیں وہاں سے ایک اور آواز بھی آنے لگی،جیسے کوئی جانور کوئی سخت چیز چبا رہا ہو  یہ  یہ آواز تو ہڈی چبانے جیسی ہے  میں نے حمزہ کی طرف دیکھتے ہوئے اس سے کہا کہیں سچ مچ میں تو آدم خور نہیں آ گئے  آ  آدم خور  حمزہ پھر ہکلایا اور شروع ہو گیا جل تُو جلال تُو،صاحبِ کمال تُو،آئی بَلا کو ٹال تُو  چلو،باہر چل کر دیکھتے ہیں  میں یہ کہہ کر ہال کے دوسرے کونے کی طرف لپکا،جہاں ایک مضبوط لکڑی کا موٹا سا ڈنڈا دیوار کے ساتھ رکھا ہوا تھا،وہ اُٹھایا اور دروازے کی طرف چل پڑا  نہیں احمد  حمزہ نے میرا ہاتھ زور سے پکڑ کر کہا مجھے بہت ڈر لگ رہا ہے  خیر،ہم نے حوصلہ کرکے دروازے کی جانب قدم بڑھانے شروع کر دیے  ابھی دروازے پہ پہنچنے ہی والے تھے کہ ایک بار پھر وہ زور دار آواز سنائی دی،اس بار اس آواز کے ساتھ کسی مرد کی ایک بارعب اور بھاری آواز بھی اُبھری  ہم ٹھٹک کر رہ گئے  ہمارے قدم سُست پڑ گئے  حمزہ میرا اور میں اس کا منہ تکنے لگا آج تو بُرے پھنسے ہیں  میں نے کہا  اور پھر میں اوپر دیکھتے ہوئے دل ہی دل میں بڑبڑایا یا اللہ  اب کیا کریں  حمزہ کی زبان پہ وہی ورد اب تک جاری تھا جل تُو جلال تُو،آئی بَلا کو ٹال تُو  ارے حمزہ  ایک بار پھر وہ مردانہ بھاری بھرکم آواز اُبھری  اس دفعہ تو اس نے حمزہ کا نام بھی لیا  یہ سن کر ہم دہل گئے  اُس  اُس نے میرا نام پکارا ہے  حمزہ نے ڈر کے مارے مجھ سے چپکتے ہوئے کہا احمد  مم  مم  مجھے بہت ڈر لگ رہا ہے  حمزہ کے چہرے پر ہوائیاں اُڑ رہی تھیں،وہ زور زور سے جل تُو جلال تُو کا ورد بھی کیے جا رہا تھا  میں بھی منہ ہی منہ میں دعائیں پڑھ رہا تھا  ہم دونوں حیرت زدہ رہ گئے  میں پریشانی سے سر کھجا رہا تھا  ہماری سمجھ میں کچھ نہیں آ رہا تھا کہ یہ کیا معاملہ ہے  پھر اچانک مجھے ایک خیال آیا اور میں حمزہ سے مخاطب ہوا حمزہ  قاری صاحب اوپر چھت پر سوتے ہیں،کہیں یہ آواز ان کی تو نہیں ہے  ہاں  ہاں ہو سکتا ہے شاید  حمزہ نے لرزتی ہوئی آواز میں جواب دیا  خوف کے مارے ہمارا بُرا حال تھا  یہ خیال آتے ہیں جب ہمارا کچھ حوصلہ بڑھا تو ہم پھر دروازے کی طرف لپکے  ابھی ہم اس کش مکش میں تھے کہ دروازہ کھولیں یا نہ کھولیں،وہ آواز پھر سے اُبھری احمد  باہر آؤ،ذرا بکرے کو دیکھو تو،کیا ہوا ہے اسے  یہ سن کر میری تو جان میں جان آ گئی  یہ قاری صاحب ہی تھے جو کب سے اوپر سے آوازیں لگا رہے تھے  میرا تو خوف جاتا رہا،مگر حمزہ اب تک خوف زدہ تھا  کہنے لگا مجھے لگتا ہے یہ آدم خور ہی ہے،یہ ہمیں پھنسانے کے لئے ایسی چال چل رہا ہے  حمزہ کی یہ بات سن کر میں دل ہی دل میں خوب ہنسا  میں نے دروازہ کھولا  ہم باہر آ گئے  جس طرف سے آواز آئی تھی،ہم اس طرف چل دیے  میں آگے آگے اور حمزہ پیچھے پیچھے تھا  جب ہم وہاں پہنچے تو یہ دیکھ کر ہماری ہنسی چھوٹ گئی،ہم خود اپنے ہی اوپر خوب ہنسنے لگے  ہم نے دیکھا کہ وہ بکرا،جو آج کسی نے مدرسے کے لئے قاری صاحب کو وقف کر دیا تھا،ایک لوہے کی چادر سے بنے ہوئے ریڑھے سے بندھا ہوا تھا  جب بکرا کچھ کھانے کی نیت سے باورچی خانے کی طرف بڑھا تھا تو اس سے بندھا ہوا وہ ریڑھا گرنے اور گھسٹنے کی وجہ سے آواز پیدا ہوئی تھی اور ہمیں جو ہڈی چبانے کی آواز آ رہی تھی،وہ آج صبح والی سوکھی روٹیوں کے چبانے کی آواز تھی،جو بکرے میاں بڑے سکون کے ساتھ چبا چبا کر لطف اندوز ہو رہے تھے  
سیدہ زینب علی،کراچی  مسٹر اُلٹ پلٹ اپنے بھتیجے وقار کے گھر رہنے آئے ہوئے تھے  ان کی اکثر باتیں اُلٹی ہوتی تھیں  وقار آٹھویں کا طالب علم تھا  مسٹر اُلٹ پلٹ کیا آئے،اس کا گھر کشت زعفران بن کر رہ گیا  مسٹر اُلٹ پلٹ کی باتوں پر ہنسی روکنا مشکل ہو جاتی تھی  مسٹر اُلٹ پلٹ البتہ تلملا کر رہ جاتے کہ ان کی باتوں کو کوئی سیریس ہی نہیں لیتا  ایک روز انھوں نے وقار کو سوچوں میں گم دیکھا تو اس کے پاس چلے آئے کیا بات ہے بدخورار  انھوں نے جلدی سے پوچھا  وقار چونکا کیا کہا بدخورار  ہا ہا ہا چچا  برخوردار ہوتا ہے  وقار ہنستے ہوئے بولا  وہی،ایک ہی بات ہے  تم لوگ تو مذاق ہی بنا لیتے ہو  چچا خفگی سے بولے  آپ کچھ فرما رہے تھے  جاری ہے  وقار نے مسکراتے ہوئے یاد دلایا  ہاں،ہاں  یاد ہے ہمیں  مسٹر اُلٹ پلٹ نے اسے گھورا ہم پوچھ رہے تھے کہ بات کیا ہے،یوں سوچوں میں گم بیٹھے ہو  وہ چچا  میری سمجھ میں نہیں آ رہا ہے کہ کون سے مضمون کا انتخاب کروں،امی کہہ رہی ہیں کہ کمپیوٹر لو،ابو کا کہنا ہے حیاتیات کا مضمون لو،نویں میں کوئی ایک منتخب کرنا ہوتا ہے  وقار نے اپنی پریشانی بتا دی  لو یہ کون سی مشکل بات ہے  کمپیوٹر لو میاں کمپیوٹر  بہت فائدے میں رہو گے  چچا فوراً بولے  لیکن چچا  کمپیوٹر سے مجھے نیند آتی ہے  وقار منمنایا  نیند آتی ہے  ارے کیسے طالب علم ہو تم  لڑکے تو کمپیوٹر ہی لیتے ہیں،ارے حیاتیات میں پودوں کا آپریشن کرکے کون سا گولڈ میڈل مل جائے گا  مسٹر اُلٹ پلٹ بھنا گئے  لل  لیکن چچا  وہ دلچسپ مضمون ہے،کمپیوٹر کے بارے میں پڑھ پڑھ کر دماغ خراب کرنے سے تو بہت بہتر ہے  وقار نے تنک کر کہا  ٹھیک ہے،ٹھیک ہے،جب اپنی مرضی کرنی تھی تو مجھ سے مشورہ مانگا ہی کیوں تھا  تمہیں رکشے میں بٹھانا اور اونٹ کو سمجھانا ایک ہی بات ہے  مسٹر اُلٹ پلٹ بھنا کر کہتے ہوئے اُٹھے اور باہر نکل گئے  جب کہ وقار ہنس ہنس کر لوٹ پوٹ ہوا جا رہا تھا  
محمد اعجاز فاروق،لکی مروت  ریل گاڑی تیز رفتاری سے آگے بڑھ رہی تھی کہ اچانک ایک زور دار جھٹکا لگا اور ریل گاڑی جنگل کے بیچوں بیچ رُک گئی  سارے مسافر پریشانی کے عالم میں ریل گاڑی سے اُتر گئے اور آگے انجن کی طرف بڑھ گئے،تاکہ رکنے کی وجہ معلوم کر سکیں  شہاب الدین بھی اپنے بیٹے فیضان کے ساتھ نیچے اُتر گیا جو پچھلے دس گھنٹوں سے اپنے بیٹے بیوی کے ساتھ سفر کر رہا تھا  معلوم ہوا کہ انجن کی خرابی تقریباً ایک گھنٹے میں ٹھیک ہو گی  انتظار کے سوا کوئی چارہ نہیں تھا  سب لوگ اِدھر اُدھر جنگل میں چلے گئے،تاکہ یہ ایک گھنٹہ کسی طرح سے گزر جائے  شہاب الدین بھی انہی کے ساتھ جنگل کی طرف چلا گیا  جنگل میں کچھ دور جانے سے ان کو ایک نہر دکھائی دی،جس کے ساتھ پھل دار درخت بھی تھے  جاری ہے  سب نے جا کر خوب پانی پیا اور جنگلی پھلوں سے بھی لطف اندوز ہوئے  اچانک شہاب الدین نے اِدھر اُدھر نظریں دوڑائیں اور پھر چیخنے لگا میرا بیٹا کہاں گیا  سب اس کی طرف متوجہ ہوئے اور ان کے بیٹے کے غائب ہونے پر کچھ لوگ اس کی تلاش میں جنگل میں چلے گئے  ایک گھنٹہ ڈھونڈنے کے باوجود ان کا بیٹا کسی کو نظر نہیں آیا،جس کی وجہ سے سارے مسافر پریشان ہو گئے  شہاب الدین کے چہرے پر آنسوؤں کی لڑی بن گئی تھی  مسافر تسلی دے رہے تھے  کوئی کہہ رہا تھا کہ جنگل میں گم ہوا ہو گا  کسی نے کہا کہ شیر نے اس کو اپنی خوراک بنایا ہو گا  شاید پانی میں ڈوب گیا ہو گا  سارے لوگ پریشانی کے عالم میں ایک دوسرے کو سوالیہ نظروں سے دیکھ رہے تھے کہ آخر کہاں گیا ہو گا  شہاب الدین رو رو کر دعائیں مانگ رہا تھا  انجن ایک گھنٹے کے بعد ٹھیک ہو گیا اور ڈرائیور نے سب مسافروں کو ریل گاڑی میں بیٹھنے کا اشارہ دیا  شہاب الدین لڑکھڑاتے قدموں سے اپنے ڈبے میں داخل ہوا  جونہی وہ اپنے ڈبے میں داخل ہوا تو اگلا لمحہ حیران کن تھا اور ان کی خوشی کی کوئی انتہا نہ رہی  ان کا بیٹا برتھ پر مزے کی نیند میں خراٹے لے رہا تھا  اس نے خوشی سے پھولے نہ سماتے ہوئے سب مسافروں کو بلایا اور انھیں بھی اپنی خوشی میں شامل کر لیا  بیوی نے بتایا کہ وہ تو تمہارے ساتھ گیا ہی نہیں تھا  اس نے اپنے بیٹے کو جگایا اور گلے لگا کر خوب پیار کیا  اس دوران مسافروں میں سے ایک مسافر نے کہا بغل میں بچہ،شہر میں ڈھنڈورا  
سیدہ زینب علی،کراچی  چچا آزاد ایک بڑے سرکاری عہدے پر فائز تھے  ایک دن اتوار کو حیرت انگیز طور پر صبح ہی صبح اُٹھ گئے تھے  ان کی بیگم اور بچے سو رہے تھے  آج کیک کھانے کو ان کا دل چاہ رہا تھا  بیگم سو رہی تھیں اور ابھی سب دکانیں بھی بند تھیں  آخر انھوں نے سوچا کہ کیوں نہ خود ہی کیک بنا لیں  بس یہ خیال آتے ہی وہ کھڑے ہوئے اور باورچی خانے کی طرف لپکے  انھوں نے پہلے تو اِدھر اُدھر نگاہیں دوڑائیں پھر آگے بڑھ کر پکوان کی ترکیبوں والی کتاب اُٹھائی  انھوں نے اس میں سے کیک بنانے کی ترکیب نکالی اور اشیاء کے نام پڑھنے لگے  پہلے نمبر پر میدہ لکھا تھا  نظر کمزور ہونے کی وجہ سے میدے کی جگہ بیسن نکال لیا  اب ان کو انڈا درکار تھا  انڈا نکال کر اسے توڑنے ہی والے تھے کہ وہ ان کے ہاتھ سے چھوٹ کر زمین پر جا گرا  جاری ہے  انھوں نے جھنجلا کر پیر پٹخے اور دوسرا انڈا نکال کر ڈال دیا  اب انھوں نے پسی چینی اور کوکو پاؤڈر کی تلاش شروع کی  پسی چینی تو مل گئی،مگر کوکو پاؤڈر نہ ملا  تنگ آکر انھوں نے اس کو تلاش کرنا ترک کیا اور پسی چینی کا پیکٹ اُٹھا کر اس پتیلے میں ڈالنے لگے،مگر ان کی نظریں اس وقت پتیلے کے بجائے کتاب پر تھیں،جس کا نتیجہ یہ نکلا کہ آدھی سے زیادہ چینی نیچے گر گئی  انھوں نے اسے صاف کرنے کی زحمت نہ کی اور اب بیکنگ پاؤڈر کی تلاش میں تھے  وہ تو نہ ملا،لیکن سرکے کو عرقِ گلاب سمجھ کر پتیلے میں ڈال دیا  اچانک ان کو یاد آیا کہ وہ تیل ڈالنا بھول گئے ہیں  یہ یاد آتے ہی وہ تیل کی طرف لپکے اور اس کا پیکٹ اُٹھا لائے  پیکٹ کھولنے کے دوران ہی وہ پھٹ گیا آدھا تیل نیچے بہہ گیا  باقی پتیلے میں اُلٹ دیا  اس کے بعد انھوں نے ان سب کا آمیزہ بنایا اور پتیلا اُٹھا کر اوون کی طرف بڑھے ،مگر اسی وقت نیچے پڑے انڈے اور گرے ہوئے تیل سے ان کا پیر بُری طرح پھسلا اور پتیلے سمیت گر پڑے  ان کی چیخ سن کر بیگم ہڑبڑا کر اُٹھ بیٹھیں اور باورچی خانے کی طرف بھاگیں،مگر باورچی خانے میں داخل ہوتے ہی ان کے منہ سے چیخ نکل گئی  اس وقت وہ جگہ باورچی خانہ کہلانے کے لائق نہیں تھی  یہ  یہ کیا کیا آپ نے  اب آپ خود ہی یہاں کی صفائی کریں گے،ورنہ آج کھانا نہیں ملے گا  انھوں نے غصے سے دھمکی دی  چچا یہ دھمکی سن کر فوراً اُٹھے،مگر جب باورچی خانے کی حالت دیکھی تو وہ چکرا گئے  اگر یہ ان کی بیگم کو پتا چل جاتا کہ انھوں نے کیک بنانے کے لئے پتیلے میں کیا کیا ڈالا ہے تو ان کا خیال یہی ہوتا کہ یہ کیک کھانے کے بجائے گرانے کے ہی قابل تھا  
اُسیدالرحمن،کراچی  ایک شخص سڑک سے گزر رہا تھا  اچانک اس کی نظر پانچ ہزار کے نوٹ پر پڑی جو سڑک کی ایک طرف کھڑی گاڑی کے ٹائر کے نیچے دبا تھا  اس نے گاڑی کے آس پاس دیکھا کہ کوئی ہے تو نہیں،پھر گاڑی کے ٹائر کے پاس بیٹھ کر نوٹ نکالنے کی بہت کوشش کی ،مگر نوٹ نہیں نکلا  اس نے گاڑی کا دروازہ کھولنے کی کوشش کی،مگر وہ لاک تھا  گاڑی کو دھکا لگانے کی کوشش کی،لیکن گاڑی ٹس سے مس نہ ہوئی  تھک ہار کر وہ سڑک پار کرکے سامنے ایک اوپن ایئر کیفے میں بیٹھ گیا،جو کھچا کھچ بھرا ہوا تھا  اس نے کرسی اس زاویہ پر رکھی کہ گاڑی پر نظر رہے  اچانک ایک فٹ بال اُچھلتی ہوئی ٹائر کے پاس آکر رک گئی  وہ دھک دھک کرتے دل کے ساتھ کرسی پر پہلو بدلنے لگا  ایک لڑکا جس کی وہ فٹ بال تھی،آیا اس نے کک لگائی اور وہ جا وہ جا  جاری ہے  اس کی جان میں جان آئی  پھر ایک خاتون گاڑی کے پاس آکر رکیں  انھوں نے باسکٹ زمین پر رکھی اور پسینا صاف کرنے لگی  اس شخص نے بے چینی سے اپنی اُنگلیاں چٹخانی شروع کر دی،لیکن اس کے جانے کے بعد اس نے سکون کا سانس لیا ہی تھا کہ ایک جمعدار آکر اس روڈ کی صفائی کرنے لگا  اس کا تو حال ہی بُرا ہو گیا کہ اب تو نوٹ ہاتھ سے گیا  لیکن خیر گزری جمعدار کی نظر بھی نوٹ پر نہ پڑی اور وہ اِدھر اُدھر جھاڑو مار کر چل پڑا  اچانک ایک شخص تیزی سے گاڑی کی چابی اُنگلی میں گھماتا آیا اور گاڑی کا دروازہ کھول کر بیٹھا اور روانہ ہو گیا  اس نے اِدھر اُدھر نظر ڈالتے ہوئے اُٹھا ہی تھا کہ کیفے میں بیٹھے تمام لوگ تیزی سے اُٹھے اور بھاگ کر وہاں پہنچ گئے،جہاں نوٹ پڑا تھا  اچانک بھگدڑ کی وجہ سے وہ لڑکھڑا کر گر پڑا اور اپنے ماتھے پر ہاتھ رکھ کر وہیں بیٹھ گیا  
اُسیدالرحمن،کراچی  کسی گاؤں کے لوگ بہت زیادہ مہمان نواز تھے  ان کے گاؤں میں کوئی مہمان آجائے تو بہت آؤ بھگت کیا کرتے تھے  ایک دفعہ ان کے گاؤں میں ایک مہمان آیا  گاؤں والوں نے اس کے آگے طرح طرح کے کھانے دسترخوان پر چُن دیے  ساتھ ہی ایک بڑا سا ڈنڈا رکھ دیا  مہمان کھانے دیکھ کر بہت خوش ہوا،لیکن ڈنڈا دیکھ کر ڈر گیا  میزبانوں سے پوچھا یہ ڈنڈا کیوں رکھا ہے  انھوں نے کہا یہ ہماری روایت ہے  آپ ڈریں نہیں اور کھانا شروع کریں  مہمان اَڑ گیا کہ پہلے مجھے ڈنڈے کی حقیقت سے آگاہ کریں  میزبان لاکھ قسمیں کھائیں کہ اس سے آپ کو کوئی نقصان نہیں ہو گا،لیکن مہمان نے کھانا کھانے سے انکار کر دیا  دل ہی دل میں وہ ڈر رہا تھا کہ کھانا کھلانے کے بعد یہ لوگ میری درگت بنائیں گے  جاری ہے  مہمان کا کھانا کھانے سے انکار سن کر پورے گاؤں میں کھلبلی مچ گئی  ایک بزرگ کو مہمان کے پاس لایا گیا کہ وہ ڈنڈے کی حقیقت بیان کریں  بزرگ ڈنڈا دیکھ کر غصے ہوئے اور کہا اتنا لمبا ڈنڈا نہیں رکھتے  اسے تین فٹ کم کرو  ڈنڈے کو فوراً تین فٹ کم کیا گیا،لیکن مہمان اب بھی کھانے سے انکاری تھا  وجہ ڈنڈے کی اب بھی لمبائی پانچ فٹ تھی  گاؤں والے بہت پریشان ہوئے ایک اور بزرگ جن کی عمر نوے برس ہو گی ان کو لایا گیا  وہ بھی ڈنڈے کی لمبائی دیکھ کر آگ بگولا ہو گئے  کہنے لگے کہ ہاتھ کی لمبائی کے مطابق چھڑی رکھتے ہیں  اس کو کم کرو  ڈنڈے کٹ کر چھڑی کے برابر ہو گیا  اب چھڑی سے تو مہمان کو کوئی ڈر نہ تھا،لیکن اس کا تجسس برقرار تھا کہ اس ڈنڈے کی اصل حقیقت ہے کیا  آخر ایک بزرگ کو جن کی بھنوؤں اور پلکوں کے بال تک سفید تھے ڈنڈا ڈولی کرکے لایا گیا  انھوں نے چھڑی دیکھی تو برس پڑے اور کہنے لگے،پیالی میں ایک تنکا رکھا جاتا ہے تاکہ اگر مہمان کے دانتوں میں گوشت کا کوئی ریشہ رہ جائے تو وہ اسے نکال سکے  ڈنڈے کی حقیقت جان کر مہمان نے سکون کا سانس لیا،پیٹ بھر کر کھانا کھایا اور گاؤں والوں کا شکریہ ادا کرکے اپنی راہ ہو لیا  
اُمِ ابراہیم مصطفی  شرفو بہت شریف،سیدھا سادہ،لیکن بے وقوف نوکر تھا  ایک دن بیگم صاحبہ نے اس سے کہا شرفو  میں ذرا باہر جا رہی ہوں  میری ایک سہیلی آنے والی ہے،تم اسے ڈرائنگ روم میں یا میرے کمرے میں بیٹھانا اور دیکھو وہ سیدھی سادھی سی خاتون ہیں تم انھیں پریشان مت کرنا  کوئی گڑبڑ نہیں ہونی چاہیے  ٹھیک ہے بی بی جی  آپ فکر نہ کریں  بیگم صاحبہ کے جانے کے تھوڑی دیر بعد کال بیل بجی  شرفو نے دروازہ کھولا تو سامنے اسے ایک سیدھی سادھی سی عورت دکھائی دی  شرفو نے اسے سر سے پاؤں تک دیکھا  السلام علیکم  میں بیگم صاحبہ سے ملنے آئی ہوں  دراصل وہ  عورت نے جیسی ہی کہنا شروع کیا،شرفو ایک دم سے بولا ارے رے رے،آپ کو کچھ کہنے کی ضرورت نہیں ہے  جاری ہے  بیگم صاحبہ نے آپ کے بارے میں سب کچھ بتا دیا ہے  آپ اندر آئیے،تشریف لائیے،آرام سے بیٹھ جائیں  شرفو خاتون کو اصرار کرکے اندر لے گیا  دراصل میں ان سے یہ کہنے آئی تھی کہ  خاتون مزید کچھ کہنے لگی،شرفو نے اس کو چپ کروا دیا ارے آپ وضاحت نہ دیں مجھے سب کچھ بیگم صاحبہ نے بتا دیا ہے،بس آپ آرام سے بیٹھ جائیں  شرفو میاں بسکٹ اور نمکو وغیرہ بھی لے آئے اور کہا آپ یہ لیں نا  ارے رے رے نہیں نہیں،میں،م،م،م مجھے کچھ نہیں کھانا،میں تو بس  وہ ایک دم گھبرا گئی  نہیں محترمہ  آپ تکلف نہ کریں،ہماری بیگم صاحبہ ناراض ہوں گی  شرفو کے بے حد اصرار پر خاتون چیزوں کو بڑی رغبت سے کھانے لگی  اتنے میں دروازے پر پھر گھنٹی بجی  شرفو نے جا کر دیکھا  ایک خاتون کھڑی تھیں  جی آپ کون  شرفو نے تعجب سے سامنے کھڑی عورت کو دیکھا  میں مسز عاطف سے ملنے  شرفو نے عورت کی بات کاٹ دی جی آپ تھوڑا سا انتظار کریں  بیگم صاحبہ کہیں گئیں ہوئی ہیں  آپ پھر کبھی آجائیے گا،ابھی ڈرائنگ روم میں ان کی سہیلی تشریف رکھتی ہیں  شرفو نے اپنی طرف سے بہت عقل مندی سے بات کی  لیکن میں ضروری کام سے آئی ہوں  عورت بولی  دیکھیں جی کام کے لئے بہت سی ماسیاں آتی ہیں ہم ہر ایک کو کام نہیں دے سکتے نا  شرفو اپنی موج میں بولا  کیا  میں تمہیں کام والی ماسی نظر آتی ہوں  تمہیں تمیز نہیں،میں جا رہی ہوں،فرزانہ سے تمہاری شکایت کروں گی  عورت غصے میں بڑبڑاتی ہوئی چلی گئی  شرفو نے شکر ادا کیا کہ عورت گئی اور پھر اندر خاتون کے پاس آیا،جو کھانے سے اب فارغ ہو چکی تھیں  اگر آپ کو بیگم صاحبہ کے کمرے میں بیٹھنا ہے تو وہاں چلیے  شرفو عورت کو بہت اصرار کرکے بیگم صاحبہ کے کمرے میں چھوڑ کر آیا تو بیگم صاحبہ بھی آگئیں شرفو  میری مہمان آئیں ہیں کیا  کہاں ہیں وہ  جی بیگم صاحبہ  وہ آپ کے کمرے میں ہیں  اچھا ٹھیک ہے ،دو چائے بھجوا دو  بیگم صاحبہ کمرے میں گئیں تو وہاں ان کو اپنی سلائی والی عورت ریحانہ بیٹھی ہوئی ملی  ریحانہ تم  یہاں کیا کر رہی ہو  بیگم صاحبہ نے حیرت سے پوچھا  ان کو شرفو کی بے وقوفی کا اندازہ بھی ہوا  بیگم صاحبہ  میں تو آپ سے سلائی کے پیسے لینے آئی تھی،مگر آپ کے نوکر نے ایک نہ سنی  اس نے ساری بات بتا دی  اُف شرفو  شرفو  اِدھر آؤ،یہ تم نے انھیں کیوں پکڑ کر یہاں بیٹھایا ہے  اور میری مہمان کہاں ہے  بیگم صاحبہ  یہی تو ہیں آپ کی مہمان سیدھی سادھی سی خاتون  شرفو  تم اس حد تک بے وقوف ہو،یہ مجھے اندازہ ہو گیا ہے  یہ تو ریحانہ ہے،کپڑے سلائی والی  بیگم رضوانہ سر پکڑ کر بیٹھ گئیں  اُدھر شرفو صاحب بڑبڑاتے ہوئے باہر کو لپکے  اسی وقت سیٹھ صاحب اندر داخل ہوئے تو وہ ان سے ٹکرا گئے  اوہ  صاحب جی  معاف کر دیں  شرفو نے کہا  کیا ہوا،اتنے ہڑبڑائے ہوئے کیوں ہو  عاطف صاحب بولے  ارے صاحب جی  بیگم صاحب کو شاک صدمہ لگا ہے  شرفو صاحب انجانے میں اعلیٰ قسم کی اردو بول گئے  کیا کہا  عاطف صاحب گھبرا کر پلٹے فرزانہ  فرزانہ کہاں ہو،کیا ہوا  ارے نہیں صاحب جی  وہ سیدھی سادھی عورت نے شاک دے دیا  شرفو مزید ہڑبڑایا  کیا کہہ رہے ہو تم  سیٹھ صاحب بولے  ادھر شرفو کے پیچھے بیگم صاحبہ نمودار ہوئیں  اس سے پہلے کہ وہ شرفو کو باتیں سناتیں شرفو تو یہ جا وہ جا  بیگم صاحبہ سر پکڑ کر بیٹھ گئیں اور سیٹھ صاحب بھی کچھ کچھ سمجھ گئے اور وہ بھی وہیں کھڑے کھڑے مسکرانے لگے  
محمد خرم رفیق پرہار،بہاول پور  کسی زمانے میں چین میں ایک امیر احمق آدمی رہتا تھا  اس کا نام پنگ سن تھا  اس کا ایک نوکر پوشیح تھا  وہ اپنے آقا سے بھی زیادہ بے وقوفی کی حرکتیں کرتا تھا  ایک دن پنگ سن نے سوچا کہ دریا کے کنارے چہل قدمی کریں  اس نے اپنے جوتے پہنے خیال نہیں کیا کہ ایک جوتے کا نلا موٹا ہے اور ایک کا پتلا  وہی جوتے پہن کر ٹہلنے لگا  پیچھے پیچھے اس کا نوکر بھی تھا  تھوڑی دیر چلنے کے بعد پنگ سن کو محسوس ہوا کہ چلنے میں دقت پیش آرہی ہے  ایک پیر دوسرے کے مقابلے میں نیچے چلا جاتا تھا  نوکر سے کہا میرے پیر میں شاید کچھ تکلیف ہے  نوکر نے جواب دیا شاید بارش سے سڑک پر گڑھے پڑ گئے ہیں  ایک آدمی اُدھر سے گزر رہا تھا  جاری ہے  اس نے ان کی بات سنی اور کہا جناب  سڑک بالکل برابر اور چکنی ہے  بارش بھی عرصے سے یہاں نہیں ہوئی  پھر میرے پیر کیوں اوپر نیچے جا رہے ہیں  پنگ سن نے پوچھا  اجنبی نے کہا جناب  آپ ایک موٹے تلے کا اور ایک پتلے تلے کا جوتا پہنے ہوئے ہیں  اس کی وجہ سے آپ کو چلنے میں تکلیف ہو رہی ہے  اگر آپ کے دونوں جوتوں کے تلے برابر ہوں تو چلنا کچھ دشوار نہیں ہو گا اور آپ کو ٹہلنے میں لطف آئے گا  پنگ سن نے جوتوں کی طرف دیکھا اور یقین ہو گیا کہ آدمی ٹھیک کہہ رہا ہے  اس نے اپنے نوکر سے کہا گھر جاؤ اور میرے لئے جوتوں کا دوسرا جوڑا لے آؤ  نوکر گھر پہنچا  اس نے دوسرا جوڑا دیکھا تو وہ ایک جیسا نہیں تھا  ایک کا نلا موٹا تو دوسرا نلا پتلا تھا  اس نے سوچا یہ تو ویسے ہی جوتے ہیں جیسے اس کا آقا پہنے ہوئے ہیں اور جن کی وجہ سے ان کو تکلیف پہنچ رہی ہے تو پھر ان جوتوں کو لے جانے کا کیا فائدہ  وہ خالی ہاتھ واپس آگیا  پنگ سن نے اسے دیکھا تو پوچھا میرے دوسرے جوتے کہاں ہیں  نوکر نے جواب دیا میرے آقا  آپ نے جوتے لانے کا کہا تھا  میں نے ان جوتوں کو غور سے دیکھا تو پتا چلا وہ بھی بالکل ایسا ہی جوڑا ہے  ایک کا نلا پتلا اور ایک کا موٹا ہے  اس لئے میں نہیں لایا  میں خوش قسمت ہوں کہ مجھے تم جیسا عقل مند نوکر ملا ہے  آج شاید قسمت میں تکلیف ہی لکھی تھی  پنگ سن نے کہا اور انہی جوتوں کے ساتھ چہل قدمی کرتے رہے  
حرا باسط  پیارے بچو  شیخ چلی کا نام تو آپ نے یقینا سنا ہو گا اور اس کی کہانیاں پڑھ کر لطف اندوز بھی ہوئے ہوں گے  آج ہم اس کی حماقت سے بھرپور کہانی سناتے ہیں  کسی گاؤں میں ایک بڑھیا رہتی تھی جس کا ایک ہی بیٹا تھا،جس کا نام چلی تھا  وہ بہت کام چور،بے وقوف،سست اور کاہل تھا  اسے بس ایک ہی کام آتا تھا،شیخی بگھارنے کا  جہاں چند لوگوں کو اکٹھے بیٹھے دیکھتا،ان کے قریب جا کر خود بھی بیٹھ جاتا اور انہیں گفتگو کا موقع دیئے بغیر اپنے جھوٹے سچے کارنامے بیان کرنے لگتا  گاؤں کے لوگ اس کی اس عادت سے بہت تنگ تھے اور اس کا نام ہی شیخ چلی رکھ دیا تھا  وہ اپنے نام کی طرح بڑے بڑے خیالی منصوبے بناتا لیکن کسی پر عمل نہیں کرتا  ایک دن اس کے خیالی پلاؤ پکانے کی عادت سے چڑ کر ایک شخص نے اس سے کہا شیخ صاحب  آپ اتنے بڑے منصوبے کیوں بناتے ہیں  آپ نے ایک ہفتے بعد اس دنیا سے کوچ کر جانا ہے،اپنی موت کا خیال کریں  جاری ہے  یہ سننا تھا کہ بے وقوف شیخ چلی کو ایک ہفتے بعد اپنی موت کا یقین ہو گیا اور اس نے اس کی تیاری شروع کر دیں  پہلے اس نے قبر کھدوائی اور اس میں جا کر لیٹ گیا  چھ دن گزر گئے،کچھ نہ ہوا، ساتویں روز شیخ چلی نے سوچا کہ یہ اس شخص کے بتائے ہوئے ایک ہفتے کا آخری دن ہے،شاید اب موت کا فرشتہ آنے والا ہے  وہ یہ سوچ ہی رہا تھا کہ اس کے کان میں آواز پڑی اگر کوئی اللہ کا نیک بندہ،انڈے کی ٹوکری میرے گھر پہنچا دے تو میں اسے اجرت میں ایک اشرفی دوں گا  شیخ چلی اشرفی کا نام سن کر قبر سے باہر نکل آیا اور انڈے کی ٹوکری اٹھا کر سر پر رکھ لی  یہ دیکھ کر ٹوکری کے مالک نے کہا، شیخ صاحب،ذرا سنبھال کر لے جانا،انڈے ٹوٹنے نہ پائیں،ورنہ ایک دمڑی بھی نہیں دوں گا،الٹا ہرجانہ لے لوں گا  شیخ چلی بڑے غرور سے بولا،میاں صاحب  میں شیخ چلی ہوں،کوئی چھوٹا موٹا شخص نہیں ہوں،پورا گاؤں مجھے جانتا ہے ،یہ کہہ کر وہ انڈے کی ٹوکری لے کر چل پڑا  خیالی پلاؤ پکانے کی تو عادت تھی ہی،سر پر انڈوں کی ٹوکری رکھ کر راستہ چلتے ہوئے اس کی ذہنی رو بہک گئی اور لگا خیالی پلاؤ پکانے، انڈے پہنچانے کی مزدوری مجھے ایک اشرفی ملے گی،بڑی رقم ہے،اس سے میں مرغی خریدوں گا،وہ انڈے دے گی، انڈے بیچ کر بکری لوں گا،جو بچے دے گی،بکری کے بچے بیچ کر گائے لوں گا  گائے دودھ دے گی،میرے بچے دودھ مانگیں گے تو میں ان سے کہوں گا، یہ لو دودھ ،اتنا کہتے ہوئے اس نے ٹوکرا پکڑے دونوں ہاتھ ہٹا لیے،جس کی وجہ سے وہ زمین پر گر پڑا اور سارے انڈے ٹوٹ گئے  انڈے کے مالک نے جب یہ منظر دیکھا تو وہ آہ و بکا کرتے ہوئے بولا، ہائے میرے انڈے ،دوسری طرف شیخ چلی روتے ہوئے دہائی دے رہا تھا، ہائے میرے بچے  دونوں کی آہ وزاری سن کر لوگ جمع ہو گئے اور شیخ چلی کی بات سن کر اسے باور کرایا کہ تمہاری تو شادی بھی نہیں ہوئی،بچے کہاں سے آگئے جو تم رو رہے ہو،ہاں انڈوں کے مالک کا تم نے جو نقصان کیا ہے،اس کا ہرجانہ تمہیں دینا پڑے گا  بات شیخ چلی کی ماں تک پہنچی،اس نے وہاں آکر ہرجانے کی رقم ادا کرکے شیخ چلی کی گلوخلاصی کرائی  
نائمہ راضیہ  کہتے ہیں جب گیدڑ کی شامت آتی ہے تو وہ شہر کا رُخ کرتا ہے،مگر جب میاں کنجوس کی شامت آئی تو ان کی بیوی نے ان سے آموں کی فرمائش کر دی  میاں کنجوس کا اصل نام حامد خاں تھا،مگر محلے کا ہر چھوٹا بڑا کنجوسی کی وجہ سے ان کو میاں کنجوس کہتا تھا  خیر،میاں کنجوس نے فرمائش سن تو لی،پھر بہت ہمت کرکے اپنے صندوق میں سے کچھ پیسے نکالے اور بہت شان سے اپنی جیب میں رکھ کر بازار کا رُخ کیا  سب سے پہلے ایک آم والے کے پاس پہنچے اور دام معلوم کیا تو پتا چلا ڈیڑھ سو روپے کلو  یہ سنتے ہی میاں کنجوس کانوں کو ہاتھ لگاتے ہوئے بولے ارے بھئی،اتنے مہنگے  کچھ تو کم کرو  یہ سن کر آم والے نے جواب دیا اس سے سستے لینے ہیں تو آگے جاؤ  جاری ہے  میاں کنجوس فوراً آگے ہو لیے  آگے چل کر دام دریافت کرنے پر معلوم ہوا کہ آم ڈیڑھ سو روپے کلو ہی ہیں  دام سن کر کنجوس میاں بُرا سا منہ بنا کر اس سے بولے خدا کا خوف کرو،اتنے مہنگے آم بیچتے ہو  اتنا عمدہ مال سستا نہیں ملے گا  آم والے نے کہا  اب میاں کنجوس ایک اور آم والے کے پاس پہنچے  آموں کی حالت قابل دید تھی  پچکے،گلے سڑے جن سے رس بہہ رہا تھا  ہزاروں کی تعداد میں مکھیاں،بھنبھنا رہی تھیں  میاں کنجوس نے پوچھا بھئی آم کیا کلو دیے ہیں  آم والے نے جواب دیا سب سے سستا لگایا ہے  صرف اسی روپے کلو  میاں کنجوس غصے سے جھنجھلائے اور بولے اتنے خراب آم اسی روپے کلو  آم والے نے کہا بابو جی  اس سے سستا آم کہیں نہیں ملے گا  ہاں آپ کو مفت چاہئیں تو وہ سامنے کنوئیں پر آم کا درخت لگا ہے وہاں سے توڑ لو  یہ سن کر میاں کنجوس بہت خوش ہوئے اور بھاگے بھاگے جا کر کنویں پر چڑھ گئے اور اُچھل اُچھل کر آم توڑنے لگے  اچانک ان کا پیر پھسل گیا اور میاں کنجوس کنویں میں جا گرے  وہ تو خیر ہوئی کہ کنواں خشک تھا،مگر میاں کنجوس گرتے ہی اُٹھ کھڑے ہوئے اور کپڑے جھاڑ کر کنویں میں پڑے ہوئے آم اُٹھا کر جھولی میں بھرنے لگے،مگر جب اُوپر نظر اُٹھائی تو بہت پریشان ہوئے کہ اب کنویں سے کس طرح نکلا جائے  یہ خیال آتے ہی میاں کنجوس لگے چیخنے چلانے  اسی وقت اُدھر سے ایک گھوڑا گاڑی والا گزرا  اس نے جب یہ آوازیں سُنیں اور میاں کنجوس کو کنویں میں دیکھا تو اسے رحم آگیا اور اس نے اپنی گھوڑا گاڑی کا رسا نکالا اور کنویں کے اندر لٹکا کر اُوپر سے رسا مضبوطی سے پکڑ لیا اور کہا کہ رسا پکڑ کر آجائیں  میاں کنجوس نے ایسا ہی کیا،مگر ابھی ذرا سا ہی چڑھے تھے کہ گھوڑا گاڑی والا ان کا وزن نہ سہہ سکا اور دھڑام سے کنویں میں آن گرا اور میاں کنجوس دوبارہ کنویں میں پریشان ہو کر چلانے لگے  ان کے ساتھ گھوڑا گاڑی والے نے بھی چلانا شروع کر دیا  اچانک اس آم کے درخت کا مالک وہاں پہنچ گیا  اس نے دیکھا اور حیران ہو کر پوچھا کہ تم دونوں کنویں میں کیا کر رہے ہو  تب میاں کنجوس نے تمام بات اُس آموں کے مالک کو بتائی  مالک نے کہا اگر آپ مجھے دو سو روپے دیں تو میں آپ کو نکال دوں گا  یہ سن کر میاں کنجوس نے چارونا چار وعدہ کر لیا اور جب دونوں کو مالک نے باہر نکال دیا تو میاں کنجوس نے مجبوراً دو سو کے نوٹ مالک کو دیے اور خالی ہاتھ گھر آگئے  
محمد اقبال شمس  بارہ سال کا کاشف بہت شریر لڑکا تھا  شرارت پر وہ اکثر والدین اور دادی سے ڈانٹ کھاتا  اس کی بہن علیزے اس سے ایک سال بڑی تھی  کاشف کی پھوپی دوسرے شہر سے اپنے بچوں شان اور فائزہ کے ساتھ ان کے گھر آئی ہوئی تھیں،وہ دونوں بہن بھائی کاشف اور علیزے کے ہم عمر تھے  ایک دن بچوں نے دادی سے کہانی سنانے کی فرمائش کی تو وہ راضی ہو گئیں  شان بولا نانی  کوئی بھوت کی کہانی مت سنائیے گا،مجھے بڑا خوف آتا ہے بھوتوں کی کہانیوں سے  یہ سننا تھا کہ کاشف کے کان کھڑے ہو گئے  ایک شرارتی مسکراہٹ اس کے لبوں پر اور آنکھوں میں ایک چمک سی آگئی  علیزے اسے معنی خیز نظروں سے دیکھنے لگی  کہانی ختم ہونے کے بعد علیزے نے کاشف سے کہا لگتا ہے،تم شان کو بھوت بن کر ڈراؤ گے  جاری ہے  کاشف منہ پر اُنگلی رکھتے ہوئے بولا آہستہ بولو  سچ،بڑا مزہ آئے گا  رات کو جب وہ سو جائے گا تو میں اسے بھوت بن کر ڈراؤں گا  حالت دیکھنے والی ہو گی اس کی  رات ہو چکی تھی  کاشف اور شان الگ کمرے میں سو رہے تھے  شان کے سونے کے بعد کاشف اُٹھا اور چپکے سے باہر جاکر اس نے بھوت کا گیٹ اپ اختیار کیا  اب اس کے قدم اپنے کمرے کی طرف بڑھنے لگے،جہاں شان سو رہا تھا  کمرے میں مدہم روشنی تھی  کاشف آہستہ آہستہ قدم بڑھاتا ہوا شان کی طرف بڑھ رہا تھا  اس نے دیکھا کہ شان چادر اوڑھے بے خبر سو رہا ہے  اس سے پہلے کہ وہ چادر ہٹا کر شان کو ڈراتا،اچانک کسی نے اس کے کندھے پر ہاتھ رکھا  کاشف نے جو گھوم کر دیکھا تو اس کی روح فنا ہو گئی  علیزے اور فائزہ دادی جان کے کمرے میں تھیں  علیزے جاگ رہی تھی  اسے معلوم تھا کہ کاشف،شان کو بھوت بن کر ڈرائے گا  ابھی تھوڑی ہی دیر ہوئی تھی کہ اچانک علیزے کو کاشف کی چیخ سنائی دی  اسی دوران فائزہ بھی اٹھ گئی اور مسکرانے لگی  اسے دیکھ کر علیزے کو بڑی حیرت ہوئی  تم کیوں مسکرا رہی ہو  علیزے نے پوچھا  فائزہ نے علیزے کے کان میں کچھ کہا،جسے سن کر علیزے بھی مسکرا دی  کاشف کی چیخ سن کر دونوں ہنس پڑیں  پھر اُٹھ کر کاشف کے کمرے کی طرف چل دیں  کاشف اپنے سامنے بھوت کو دیکھ کر تھرتھر کانپ رہا تھا  اچانک کمرے کی لائٹ جلی تو علیزے اور فائزہ نے دیکھا کہ کھڑکی میں سے کالے رنگ کی کوئی چیز نیچے گری ہے  وہ دونوں کمرے میں پہنچیں تو کاشف کی حالت دیکھ کر ہنسنے لگیں  انھیں ہنستا دیکھ کر کاشف بولا یہاں میری جان پر بنی ہے اور تم ہنس رہی ہو  فائزہ قریب آئی اور بولی ارے  وہ بھوت نہیں تھا،شان تھا  کیا  شان  وہ حیرت سے بولا  علیزے نے بتایا ہاں  مجھے فائزہ نے سب بتا دیا ہے  دراصل جب تم شان کو ڈرانے کا منصوبہ بنا رہے تھے تو ان دونوں نے سن لیا تھا اور سوچا اس سے پہلے تم شان کو بھوت بن کر ڈراؤ،اُلٹا شان بھوت بن کر تمہیں ڈرا دے گا  لیکن شان تو سو رہا ہے  اس نے حیرت سے کہا  ارے نہیں  یہ تو تکیے اس طریقے سے رکھے ہوئے ہیں،جیسے کوئی سو رہا ہو  یہ دیکھو تکیے ہیں  یہ کہہ کر فائزہ نے جیسے ہی چادر ہٹائی وہ چیخ پڑی  شان وہاں گہری نیند سو رہا تھا  چیخ کی آواز سن کر دادی جان بھی نیند سے بیدار ہو چکی تھیں  وہ خود سے بولیں،ارے یہ بچے کہاں ہیں  چیخ بھی کاشف کے کمرے کی طرف سے آئی ہے کچھ تو گڑبڑ ہے،جاکر دیکھتی ہوں  یہ کہہ کر انہوں نے اپنی تسبیح اُٹھائی اور کاشف کے کمرے کی طرف چل پڑیں  اگر شان سو رہا ہے تو پھر وہ کون تھا،جو فوراً ہی غائب ہو گیا تھا  علیزے نے خوف زدہ ہو کر کہا  اسی دوران شان بھی آنکھیں ملتا ہوا کھڑا ہو گیا اور پوچھا یہ کاشف بھوت کیوں بنا ہوا ہے  فائزہ نے کہا کس قدر بے خبر سوتے ہو بھائی  اس قدر شور میں بھی آنکھ نہیں کھلی  شان نے کہا ارے،مجھے لگا کہ یہ شور خواب میں ہو رہا ہے  اب کاشف کی سمجھ میں آیا کہ وہ اصلی بھوت ہی تھا  اسی دوران گھر کے باقی لوگ بھی اٹھ کر وہاں پہنچ گئے تھے اور انھیں بھی ساری صورت حال کا علم ہو گیا  کاشف کے ابو نے کہا کہو برخوردار  اب کوئی شرارت کرو گے  اصلی بھوت تمہیں شرارتوں کی سزا دینے آیا تھا،لیکن علیزے اور فائزہ کے آنے سے وہ غائب ہو گیا  اب کوئی شرارت نہ کرنا  کاشف اپنے کانوں کو ہاتھ لگا کر بولا میری توبہ ہے جو میں نے آئندہ کوئی شرارت کی ہو  دادی بولیں ہماری بات تو تم مانتے نہیں تھے،بھوت کی بات فوراً مان لی  اچانک شان چیخا بھوت  کہاں ہے  یہ کہہ کر کاشف خوف سے کانپنے لگا اسے کانپتا دیکھ کر شان زور زور سے ہنسنے لگا  یہ اب تک پتا نہیں چل سکا کہ غائب ہونے والا اصلی بھوت تھا یا کوئی تیسرا کردار تھا  
عاجز میرپوری  ایک بادشاہ نے اپنے سب سے قابل وزیر سے کہا کہ اس کی مملکت میں سے پانچ احمق ترین لوگوں کو ایک مہینے میں تلاش کرکے اس کے حضور پیش کیا جائے  ایک مہینے کی جدوجہد کے بعد وزیر نے صرف دو احمقوں کو پیش کیا  بادشاہ نے ناراضگی کا اظہار کرتے ہوئے کہا میں نے پانچ احمقوں کو پیش کرنے کے لئے کہا تھا  وزیر نے کہا حضور  مجھے ایک ایک کرکے احمقوں کو پیش کرنے کی اجازت دی جائے  وزیر نے پہلا احمق پیش کرتے ہوئے کہا یہ بڑا احمق اس لئے ہے کہ بیل گاڑی میں سوار ہونے کے باوجود اس نے سامان اپنے سر اُٹھایا ہوا تھا  دوسرے احمق کو پیش کرتے ہوئے کہا اس شخص کے گھر کی چھت پر بیج پڑے تھے  ان بیجوں کی وجہ سے چھت پر گھاس اُگ آئی  جاری ہے  یہ شخص اپنے بیل کو لکڑی کی سیڑھی سے چھت پر لے جانے کی کوشش کر رہا تھا،تاکہ بیل چھت پر چڑھ کر گھاس چَر لے  وزیر نے کہا عالمی جاہ  بطور وزیر مجھے اہم امور سلطنت چلانے تھے،مگر میں نے ایک مہینہ احمقوں کی تلاش میں ضائع کیا اور صرف دو احمق تلاش کیے،اس لئے تیسرا احمق تو میں خود ہوا  وزیر نے ذرا سا توقف کیا تو بادشاہ چلایا چوتھا احمق کون ہے  وزیر نے عرض کہا عالم پناہ  جان کی امان پاؤں تو عرض کروں  بادشاہ نے کہا کہو،تمہیں کچھ نہیں کہا جائے گا  وزیر نے کہا عالی مرتبت  آپ بادشاہ وقت ہیں اور تمام رعایا اور سلطنت کے امور چلانے کے ذمے دار ہیں،مگر قابل ترین اور اہل افراد کو تلاش کرنے کے بجائے آپ نے احمق ترین لوگوں کو تلاش کرنے میں نہ صرف اپنا وقت برباد کیا،بلکہ ایک اہم وزیر کا وقت بھی برباد کیا،لہٰذا چوتھے احمق آپ ہیں  بادشاہ نے تلملاتے ہوئے سوال کیا اچھا اب بتا بھی دو پانچواں احمق کون ہے  وزیر نے عرض کیا جہاں پناہ  پانچواں احمق یہ شخص ہے جو فیس بک سے چمٹا ہوا ہے،اپنے دفتری اور کاروباری فرائض اور خاندان کے بہت سے کاموں سے لاپرواہی برت رہا ہے  اسے اپنا قیمتی وقت ضائع ہونے کا احساس تک نہیں اور حد تو یہ ہے کہ ابھی تک ڈھیٹ بن کر یہ اسٹیٹس پڑھتا چلا جا رہا ہے  بادشاہ سلامت اچانک اُٹھ کھڑے ہوئے  غصے کی حالت میں بادشاہ سلامت نے تقریباً چیختے ہوئے کہا وائی فائی آف  اور پورے دربار پر سناٹا چھا گیا  
تسنیم جعفری  ایک دفعہ کا ذکر ہے،چین کے دور دراز دیہات میں پانچ چینی بھائی سمندر کے کنارے ایک چھوٹے سے جھونپڑی میں اپنی ماں کے ساتھ رہتے تھے،وہ سب ہم شکل تھے اور بالکل ایک جیسے دکھتے تھے  ان سب چینی بھائیوں میں کچھ ایسی خصوصیات تھیں جو اور کسی میں نہیں تھیں  پہلا چینی بھائی پورے سمندر کو نگل سکتا تھا،دوسرے چینی بھائی کی گردن لوہے کی تھی،تیسرا چینی بھائی اپنی ٹانگین بہت،بہت دور تک پھیلا سکتا تھا،چوتھے چینی بھائی کو آگ نہیں جلا سکتی تھی اور پانچواں چینی بھائی اپنا سانس بہت دیر تک روک سکتا تھا  ہر صبح پہلا چینی بھائی سمندر پر مچھلیاں پکڑنے جاتا تھا اور شام تک جتنی مچھلیاں پکڑتا تھا ان کو بازار میں جاکر بڑی اچھی قیمت پر بیچ دیتا تھا  جاری ہے  ایک دن سمندر پر جا رہا تھا تو پڑوسیوں کا ایک لڑکا بھی اس کے ساتھ ہو لیا  اس نے بہت منع کیا لیکن لڑکا باز نہیں آیا  دونوں جب سمندر پر پہنچے تو پہلے چینی بھائی نے ایک ہی سانس میں تمام سمندر کا پانی نگل لیا،سمندر خالی ہو گیا  تو اس میں موجود تمام چیزیں واضح ہو گئیں  لاتعداد مچھلیوں کے علاوہ سمندر بے شمار قیمتی خزانوں سے بھرا پڑا تھا  لڑکا یہ سب دیکھ کر دیوانہ ہو گیا اور دوڑا خزانہ سمٹنے کے لئے  پہلے چینی بھائی نے تو صرف اتنی ہی مچھلیاں پکڑیں جتنی وہ روز پکڑتا تھا اس کے بعد وہ چاہتا تھا کہ سمندر کا پانی واپس سمندر میں ڈال دے،اس نے لڑکے کو آواز دی، لیکن لڑکا کبھی ایک چیز اٹھاتا کبھی دوسری کی جانب لپکتا  اسے کچھ سنائی نہیں دے رہا تھا  ادھر پہلا چینی بھائی اپنے منہ میں اتنا زیادہ پانی اٹھائے اٹھائے تھک گیا تھا  بس بہت ہو گیا لڑکے  اب واپس آجاؤ  اس نے پھر لڑکے کو آواز دی لیکن اس نے نہیں سنا  انتظار کرکے پہلا چینی بھائی جب بے حال ہو گیا اور اس کی برداشت سے باہر ہو گیا تو اس نے وہ پانی سمندر میں اگل دیا  اس کے ساتھ وہ لڑکا بھی پانی میں غرق ہوگیا  پہلا چینی بھائی جب اکیلا گاؤں واپس آیا تو گاؤں والوں نے اس سے لڑکے کے بارے میں پوچھا لیکن وہ کوئی جواب نہ دے سکا  گاؤں والے سب سمجھ گئے کہ اس نے لڑکے کو مار دیا اور انہوں نے عدلیہ میں جا کر اس کی شکایت کر دی  سپاہی پہلے چینی بھائی کو پکڑ کر عدالت میں لے گئے اور لڑکے کے قتل کے جرم میں اس کو سزائے موت سنا دی گئی  حضور والا  کیا میں آخری بار اپنی ماں سے ملنے جا سکتا ہوں  پہلے چینی بھائی نے جج سے پوچھا ہاں اتنی رعایت تمہیں دی جا سکتی ہے  جج نے کہا،پہلا چینی بھائی خوشی خوشی اپنے گھر گیا اور اپنی ماں سے ملا،لیکن وہ واپس نہیں آیا،بلکہ اس کی جگہ دوسرا چینی بھائی جیل پہنچ گیا جس کی لوہے کی گردن تھی  چوک پر تمام گاؤں کے لوگ اکٹھے ہو چکے تھے ،جلاد ہاتھ میں تلوار لیے مجرم کی گردن اُرا دینے کے لئے تیار کھڑا تھا  سپاہی مجرم کو پکڑ کر لائے اور اس کی گردن شکنجے پر رکھ دی،جلاد آگے بڑھا اور پوری قوت سے تلوار مجرم کی گردن پر ماری  لیکن دوسرا چینی بھائی مسکراتا ہوا اٹھ کھڑا ہوا ،چونکہ اس کی گردن لوہے کی تھی اس لئے تلوار نے اس پر کچھ اثر نہیں کیا  یہ دیکھ کر گاؤں کا ہر شخص سخت برہم ہوا اور اس کو مارنے کے لئے کچھ اور طریقہ سوچا جانے لگا  پھر جج نے فیصلہ کیا کہ اس کو سمندر میں ڈبو کر مارا جائے  اگلی صبح سزا سے پہلے دوسرا چینی بھائی جج کے پاس گیا  جناب والا  کیا سزا سے پہلے میں آخری بار اپنی ماں سے مل سکتا ہوں  ہاں یہ ایک رعایت تمہیں دی جا سکتی ہے  جج نے اجازت دیتے ہوئے کہا،وہ اجازت ملتے ہی خوشی خوشی اپنے گھر کی طرف چلا  لیکن اگلے دن وہ واپس نہیں آیا بلکہ اس کی جگہ تیسرا چینی بھائی جیل واپس آیا جس کی ٹانگیں لمبی ہو جاتی تھی،اس کی سزا کی تیاری ہونے لگی  سارا گاؤں سمندر کے کنارے جمع ہو چکا تھا،سپاہی اس کو کشتی میں بیٹھا کر سمندر کے درمیان میں پہنچ گئے جہاں پانی گہرا تھا اور تیسرے چینی بھائی کو اٹھا کر پانی میں پھینک دیا  تیسرا چینی بھائی جب سمندر میں گرا تو اس کی ٹانگیں لمبی ہونے لگیں،لمبی ،لمبی اور بہت زیادہ لمبی ہو گئیں کہ سمندر کی تہہ سے جا لگیں اور وہ ڈوبنے سے بچ گیا  اس کا مسکراتا ہوا چہرہ دیکھ کر سپاہی اور تمام گاؤں والے آگ بگولہ ہو گئے  اس بار انہوں نے فیصلہ کیا کہ مجرم کو آگ میں جلایا جائے  اگلی صبح وہ جج کے پاس گیا حضور والا  کیا میں آخری بار اپنی ماں سے مل سکتا ہوں  ہاں  تمہیں اتنی رعایت دی جا سکتی ہے  جج نے نہ چاہتے ہوئے بھی اس کو اجازت دے دی  وہ خوشی خوشی اپنے گھر کی طرف دوڑا، لیکن ماں سے مل کر وہ واپس نہیں آیا بلکہ اس کی جگہ چوتھا چینی بھائی واپس آیا  گاؤں والے چوک پر جمع ہو گئے اور سپاہیوں نے آگ کا ایک بہت بڑا الاؤ دھکایا،جس کے شعلے آسمان کو چھو رہے تھے،پھر چوتھے چینی بھائی کو اس آگ میں دھکیل دیا گیا  آہ  کتنا سکون مل رہا ہے  چوتھا چینی بھائی مسکراتے ہوئے بولا کیونکہ اس کو آگ جلا نہیں سکتی تھی  آگ اور تیز کر دو  لوگوں نے چلا چلا کر سپاہیوں کو کہا،اور انہوں نے آگ اور زیادہ تیز کر دی اوہ  بڑا مزہ آرہا ہے  چوتھا چینی بھائی خوشی سے بولا  گاؤں کے لوگ یہ دیکھ کر سیخ پا ہو گئے  پھر انہوں نے فیصلہ کیا کہ اسے بدبودار جگہ پر بند کر دیا جائے تاکہ دم گھٹنے سے مر جائے اگلی صبح چوتھا چینی بھائی جج کے پاس آیا  حضور والا  کیا ایک آخری بار میں اپنی ماں سے ملنے جا سکتا ہوں  ہاں  اتنی رعایت تمہیں دی جا سکتی ہے  جج بھی اس بار غصے سے بولا  اجازت ملتے ہی چوتھا چینی بھائی دوڑا دوڑا اپنے گھر گیا،لیکن وہ اپنی ماں سے مل کر واپس نہیں آیا بلکہ اس کی جگہ اس کا پانچواں چینی بھائی آیا  سارا گاؤں چوک پر اکٹھا ہو چکا تھا،ایک بند کوٹھری میں بے شمار بدبودار اور زہریلی جڑی بوٹیاں اکٹھی کرکے جلائی گئیں اور پانچویں چینی بھائی کو اس کوٹھری میں پھینک کر تالا لگا دیا گیا  ساری رات تجسس میں گاؤں والے کوتھری کے باہر بیٹھے رہے  صبح کو جب سپاہیوں نے اس کی لاش نکالنے کے لئے دروازہ کھولا تو  پانچواں چینی بھائی مسکراتا ہوا باہر نکلا کیونکہ وہ بہت دیر تک اپنا سانس روک سکتا تھا اس لئے بدبو سے نہیں مرا،لوگ یہ دیکھ کر ہکا بکا رہ گئے  جج آگے بڑھا اور بولا  ہم نے تمہیں ہر ممکن طریقے سے مارنے کی کوشش کی لیکن تم ہر بار بچ گئے  اس کا مطلب ہے کہ تم بے گناہ ہو،لہٰذا تمہیں اس جرم سے باعزت بری کیا جاتا ہے  اب تم آزاد ہو  تمام گاؤں والوں نے بھی جج کی اس بات سے اتفاق کیا اور اس کا پیچھا چھوڑ دیا  وہ خوشی خوشی اپنے گھر کی طرف دوڑا جہاں اس کی ماں اور چاروں چینی بھائی اس کا انتظار کر رہے تھے،ان کی باقی زندگی ہنسی خوشی گزری  
الماس روحی  بچو  نیشاپور ایران کا قدیم شہر ہے جو خراساں کے صوبے کا صدر مقام تھا  وہاں ایک سوداگر تھا،جو خود کو نہایت عقل مند سمجھتا تھا  وہ شہر شہر گھوم کر اپنا تمام مال تجارت فروخت کر دیتا تھا  اسے جب کاروبار میں نفع ہونے لگا تو دوسروں کے مقابلے میں کامیاب انسان سمجھتے ہوئے اس نے خود کو عاقل کہلوانا شروع کر دیا اور لوگ اُسے اسی نام سے جاننے لگے  عاقل کا اصل نام نصیر الدین تھا  وہ مال تجارت کی صورت میں نادر و نایاب اشیاء لاتا تھا  دیکھنے والے ان چیزوں کو دیکھ کر حیران رہ جاتے منہ مانگے دام دے کر خرید لیتے تھے  ایک دن وہ بازار میں بیٹھا اپنے دوست سے باتیں کر رہا تھا  ایک چڑی مار اس کے قریب سے گزرا جو گا رہا تھا  سونے کی چڑیا،جادو کی پڑیا،بجتا ہے گھنٹہ،دیتی ہے انڈا،اس نے جو یہ سنا تو اپنے دوست سے رخصت ہوا اور چڑی مار کے پیچھے چل دیا  جاری ہے  چڑی مار کے پاس سب پنجرے خالی تھے بس ایک پنجرے میں خاکی رنگ کی چڑیا اپنے پَر پھڑپھڑا رہی تھی  سوداگر چلتے چلتے سوچنے لگا کہ سونے کی چڑیا مجھے خرید لینی چاہیے  اگر یہ واقعی سونے کا انڈا دیتی ہے تو پھر مجھے اتنی محنت نہیں کرنا پڑے گی  اسے خیال آیا بچپن میں اس کی دادی اس کی ماں کو میکے جانے پر کہا کرتی تھیں  تم کیا سونے کی چڑیا ہو جو میکے چلی گئیں،تو میرا بیٹا غریب ہو جائے گا  تو گویا سونے کی چڑیا ہوتی ہے  بس اس کی یہ خواہش تھی کاش اس کے پاس وہ چڑیا ہو  چڑی مار کو روکتے ہوئے سوداگر نے کہا  بھائی کیا یہ واقعی سونے کی چڑیا ہے یہ تو عام سی چڑیا لگ رہی ہے  چڑی مار نے اسے اوپر سے نیچے تک دیکھا اور جان گیا کہ کوئی بے وقوف شخص ہے جو امیر ہونا چاہتا ہے  اس نے یقین دلایا  بھائی چڑیا نہیں جادو کی پڑیا ہے  چودھویں رات کو جب دور کہیں گجر بجتا ہے،یہ سونے کا انڈا دیتی ہے  اس چڑیا نے مجھے امیر کر دیا ہے  میرے گھر میں اب تک دس انڈے دے چکی ہے  میرے ملک چلو وہاں میرے بڑے شاہانہ ٹھاٹ باٹ ہیں  میں اسے نہیں بیچتا مگر یہ اپنے مالک کو صرف دس انڈے دیتی ہے اس کے بعد اگر کوئی اسے خرید لے  پھر اس کے پاس مزید دس انڈے دوسرے مالک کو دے گی  چڑی مار کی باتوں کو سچ سمجھ کر سوداگر نے وہ چڑیا خرید لی اور اپنا سب کچھ چڑی مار کو بیچ دیا  چڑی مار اگلے روز بازار میں پھر کسی کو نظر نہ آیا  سارا مال و دولت ،گھر بار ایک چڑیا کے عوض چڑی مار کو فروخت کرکے، سوداگر چڑیا کے پنجرے کے ساتھ ایک جھونپڑی میں رہنے لگا  دوستوں نے اسے بہت سمجھایا کہ اس نے گھاٹے کا سودا کیا ہے اور دھوکہ کھایا ہے  مگر سوداگر کا کہنا تھا، وہ بہت سمجھ دار ہے،وہ کبھی گھاٹے کا سودا نہیں کرتا،تم دیکھنا مجھے کتنا فائدہ ہو گاسوداگر کو بس چودھویں رات کا انتظار تھا  آخر وہ رات آگئی  سوداگر بہت خوش تھا کہ اس کی چڑیا آج سونے کا انڈا دے گی  پوری رات جاگتا رہا  چڑیا پنجرے میں کبھی سوتی اور کبھی پھڑپھڑاتی رہتی آخر صبح ہونے لگی گجر بجا اور سوداگر سو گیا  جب اس کی آنکھ کھلی اور وہ پنجرے کے پاس گیا تو پنجرے میں انڈا نہیں تھا  وہ سر پکڑ کر بیٹھ گیا  بہت پچھتایا اور اس نے سبق سیکھا،غیر ضروری خود اعتمادی،غرور و تکبر کبھی کبھار انسان کو پچھتانے پر مجبور کر دیتا ہے  
آمنہ ماہم  سمندر کے کنارے منی مچھلی،پیٹو کیکڑا اور چھوٹو گھونگا رہتے تھے  ان تینوں میں گہری دوستی تھی  ان کے درمیان اکثر نوک جھونک ہوتی اور ایک دوسرے کی ٹانگ بھی کھینچتے تھے  لیکن کوئی کسی بات کا بڑا نہیں مانتا تھا  گھونگا تھا تو چھوٹا سا لیکن باتیں بڑے مزے مزے کی کرتا تھا  ایک شام ریتیلے ساحل پر ہلکی ہلکی موجوں میں تینوں لوٹیں لگاتے ہوئے خوشگوار موڈ میں باتیں کر رہے تھے  منی مچھلی نے اتراتے ہوئے کہا دوستو  اللہ نے مجھے کس قدر چمکیلا لباس عطا کیا ہے میں اپنے آپ پر جس قدر بھی ناز کروں کم ہے  کاش تمہیں بھی ایسی کوئی نعمت ملی ہوتی  پیٹو کیکڑے سے یہ بات ہضم نہیں ہوئی  اس نے منی مچھلی کا منہ توڑ جواب دیا  بی بی اپنے حسن پر اس قدر نہ اتراو،تم کیا تمہاری اوقات کیا  اگر میں چاہوں تو تمہیں ایک سیکنڈ میں اپنے پیٹ میں اتار سکتا ہوں  جاری ہے  بات بگڑتی دیکھ کر گھونگے نے مداخلت کی آپ نہیں جانتے منی کی عقل پیٹ میں ہے وہ بے وقوفی کی باتیں کرتی رہتی ہے  ہماری نادانیوں کو نظر انداز کر دیں  دیکھ ذرا خدا نے میرے چمٹے نما پنجوں میں وہ طاقت دی ہے،اگر چاہوں تو تیری ہڈی پسلی ایک کردوں  کیکڑے نے کہا  اس کے تیور دیکھ کر گھونگے نے خاموش رہنے میں بھلائی سمجھی  ہنستے ہنستے ریت پر لڑھکتے ہوئے کہنے لگا بھائی میاں واقعی قدرت کی کاریگری ہے  اس نے ہر ایک کو کسی نہ کسی خوبی سے نوازا ہے  منی مچھلی نے مداخلت کی دوستو  اب بحث بہت ہو چکی  بتاوٴ کل سیر پر کب چلنا ہے  ہاں ہاں چلیں گے  تم پریشان نہ ہو  ہمارے درمیان نوک جھونک تو ہوتی رہتی ہے  اس کے بغیر دوستی کیسی  تو سنو سورج ماما کے جگانے پر ہم سیر کے لئے نکل پڑیں گے  کیکڑے نے جواب دیا  صبح آنکھ کھلتے ہی تینوں خوشی خوشی سیر کے لئے روانہ ہوئے  گھومتے گھومتے کب وہ اپنے علاقہ سے بہت دور نکل آئے اس کا انہیں پتہ ہی نہیں چلا  منی مچھلی نے اعلان کیا دوستو  گھبرانے کی بات نہیں،ہم جہاں ہیں وہی ہمارا ٹھکانا ہے  ہم اللہ کی آزاد مخلوق ہیں چھوٹو گھونگا منہ بسورتے ہوئے کہنے لگا منی مچھلی آپ کی بات تو صحیح ہے پر مجھے ممی کی یاد آرہی ہے  ہم بہن بھائی ایک قطار میں سویا کرتے تھے  اب میں یہاں اکیلے کیسے سو پاوں گا منی مچھلی نے اسے چھیڑتے ہوئے کہا تم باتیں تو بڑی بڑی کرتے ہو،دیکھا  اب تمہاری ہوا نکل گئی ہے  منی کی باتوں سے ناراض ہوتے ہوئے چھوٹو کہنے لگا  تم میرا مذاق اڑا رہی ہو  بس تم سے دوستی ختم منی مچھلی اسے منانے لگی بات بات پر روٹھنا اچھی بات نہیں میرے دوست  ڈرنے کی کیا بات ہے  میں ہوں نا  سب سے بڑھ کر ہمارے بڑے بھائی جناب پیٹو کیکڑے بھی تو ہیں چھوٹو چاہو تو تم میرے ساتھ ریت کے اندر آرام کر سکتے ہو  چھوٹو گھونگا کچھ دیر سوچتا رہا  اس کے پاس پیٹو کیکڑے کی بات ماننے کے سوا کوئی چارہ نہیں تھا  منی مچھلی اسے سمجھانے لگی یہ اچھی تجویز ہے  جاوٴ چھوٹو کیکڑے کے ساتھ چین کی نیند سو جاؤ یہ کہہ کر منی مچھلی پانی میں چھلانگ لگائی اور غائب ہو گئی  کیکڑے میاں خراٹے بھرتے رہے اور چھوٹو نیند کے لئے ترستا رہا  اسے گھر کی یاد ستا رہی تھی اور اس قدر تنگ جگہ پر اس کا دم گھٹ رہا تھا وہ رات بھر کروٹیں بدلتا رہا  آخر کار اس تاریک سرنگ سے نکل آیا  باہر آکر دیکھا تو سورج کی لالی آسمان پر پھیل چکی تھی  جیسے ہی کیکڑے کی آنکھ کھلی وہ انگڑائی لیتا ہوا باہر آیا  تب تک منی مچھلی بھی وہاں پہنچ گئی تھی  دونوں سوالیہ نظروں سے ایک دوسرے کو دیکھنے لگے  منی مچھلی نے پوچھا بھائی کیکڑے تمہارا دوست چھوٹو کہاں ہے  کیکڑے نے کہا میں بھی اسے ہی تلاش کر رہا ہوں،وہ کہیں نظر نہیں آرہا ہے  چلو چل کر آگے دیکھتے ہیں  دونوں اس کی تلاش میں نکل پڑے  سمندر کے کنارے بچے کھیلنے میں مگن تھے  چھوٹو گھونگابڑی دلچسپی سے یہ سب کچھ دیکھا رہا تھا  اسے ڈر تھا کہ کہیں کوئی شرارتی بچہ بھاگتے وقت یا کھیلتے وقت اسے کچل نہ دے  کچھ دیر بعد وہ وہاں سے نکل پڑا  چلتے چلتے وہ ایک سڑک پر آگیا  وہاں اسے ایک چوہیا دوڑتی ہوئی دکھائی دی  اچانک چوہیا کی نظر چھوٹے سے گھونگے پر پڑی  اسے دیکھ کر وہ تمسخرانہ انداز میں کہنے لگی گھونگے میاں  یہ کیا  تم ہر وقت اپنا گھر اپنی پیٹھ پر اٹھائے کیوں گھومتے ہو چھوٹو گھونگے نے جواب دیا اللہ نے ہر جاندار کو حفاظت کا سامان عطا کیا ہے  وہ اپنے اپنے ڈھنگ سے اپنی حفاظت کرتے ہیں  چوہیا نے کہا میرا مشورہ مانو اسے کسی جگہ چھوڑ دو،تب تم میری طرح تیز بھاگ سکو گے  دونوں کی باتوں کا سلسلہ جاری تھا کہ بلی کو آتا دیکھ کر گھونگے میاں کو شرارت سوجھی  بی چوہیا  ذرا ہوشیار رہنا،دیکھو بلی خالہ ادھر تشریف لا رہی ہیں  وہ تمہیں ضرور ہڑپ لیں گی  اگر جان کی سلامتی چاہتی ہو تو یہاں سے بھاگ نکلو یہ کہہ کر گھونگا چپکے سے اپنے خول میں سمٹ گیا  ادھر چوہیا نے وہاں سے دوڑ لگا دی  چھوٹو گھونگے نے چوہیا کی بزدلی پر مسکراتے ہوئے سمندر کا رخ کیا  تھوڑی دور پر ہی اس کے دوست مل گئے  دونوں اس پر برسنے لگے اور چھوٹو گھونگا مرچ مصالحہ لگا کر چوہیا کی بزدلی کا قصہ سنا کر لطف لیتا رہا  
ارسلان اللہ خان  مستانہ اپنے علاقے کا ایک مشہور حجام تھا  بے تکی شاعری کرتا تھا  قافیہ اور ردیف سے ناواقف یہ خود ساختہ شاعر اپنے آپ کو غالب اور مومن کے برابر کا شاعر سمجھتا تھا  فیس بک پر اپنے اُلٹے سیدھے اشعار لگاتا اور انھیں اقبال کا ہم پلہ بتاتا  کبھی دکان پر اپنی کسی بے وزن غزل کو مرزا غالب کے معیار کا سمجھ کر سناتا اور ملازموں اور ادب سے ناواقف گاہکوں سے خوب داد سمیٹتا  اس علاقے میں مسافر دہلوی نام کے ایک شاعر بہت مشہور تھے  مسافر دہلوی تنہائی پسند آدمی تھے  انھیں لوگوں میں گھلنا ملنا پسند نہیں تھا،اس لئے اکثر لوگ اُن کے صرف نام اور کلام ہی سے واقف تھے  چھوٹے  تین کپ چائے لا  ابھی لایا استاد  مستانے نے ابھی ابھی دکان کھولی تھی  جاری ہے  اجو  ٹی وی کھول،دیکھوں تو ذرا امریکا میں کورونا کی اب کیا حالت ہے  کیوں استاد جی  امریکا جانے کا ارادہ ہے کیا  اجو نے کچو کا لگاتے ہوئے کہا  ارے احمق  وہاں میرا فیس بک فرینڈ مائیکل رہتا ہے نا  ارے واہ استاد  وہ تو بہت اچھی انگریزی بولتا ہو گا،لیکن تم اس سے کیسے بات کرتے ہو  چل ،دکان میں جھاڑو لگا  بہت بولنا آگیا ہے  کام کے وقت ہاتھ نہیں چلتا اور زبان  دراصل مستانے کو بال کاٹنے کے ساتھ ساتھ بے پَرکی اڑانے کی عادت تھی  گاہکوں کی آمد شروع ہو گئی  ایک گاہک کے بال بناتے ہوئے مستانے نے کہا ارے صاحب  یہ کورونا ورونا کچھ نہیں ہے  جس کو ہونا ہے ہو جائے گا،جس کو نہیں ہونا تو نہیں ہو گا  بلاوجہ لوگ اتنی احتیاط کر رہے ہیں  کیوں غلط کہا میں نے  وہ اپنی بات کو وزن داربنانے کے لئے اکثر جملے کے آخر میں یہی کہہ دیا کرتا  گاہک نے کوئی جواب نہیں دیا  مستانہ بھلا کیسے چپ رہتا  ٹی وی پر کوئی سیاسی خبر آئی تو مستانہ رہ نہ سکا،کہنے لگا میں ہر معاملے سے واقف ہوں  یہ جو ابھی خبر آئی ہے،مجھے سب پتا ہے محترم  یہ سب بیان بازی ہے  بس کہتے کچھ ہیں ہوتا کچھ ہے جناب  جس سیٹ پر آپ بیٹھے ہیں بڑے بڑے سیاست دان، وکیل، پروفیسر، ڈاکٹر، انجینئر اور شاعر یہاں بیٹھ چکے ہیں اور شاعری تو اپنی جان ہے  گاہک نے پہلی بار زبان کھولی اچھا تو آپ شاعری سے بھی دلچسپی رکھتے ہیں  ارے یہ کیا کہہ دیا جناب  دلچسپی  لگتا ہے آپ نے میری شاعری سنی نہیں  ایک پختہ کار شاعر ہوں میں اور آپ پوچھ رہے ہیں کہ  مستانے نے اکڑتے ہوئے مزید کہا چلیں میں آپ کو اپنا شعر سناتا ہوں  ہم ہیں مستانہ اور وہ بیگانہ  یا الٰہی یہ ماجرا کیا ہے  گاہک نے جھٹ سے کہا ارے یہ شعر تو کچھ سنا سنا سا لگ رہا ہے  ارے صاحب  میرے اشعار تو آپ کو اکثر دیواروں اور رکشوں،ٹرکوں اور بسوں کے پیچھے لکھے ہوئے ملیں گے  لوگ دور دور سے آکر شعر مانگتے ہیں،میں ٹھہرا دریا دل انسان،اسی وقت شعر تیار کرکے دے دیتا ہوں،بے چاروں کا دل خوش ہو جاتا ہے  گاہک نے پوچھا اچھا تم مسافر دہلوی کو جانتے ہو  ارے مسافر  وہ تو بچہ ہے میرے سامنے  کئی دفعہ سمجھایا ہے اس کو،اپنے قافیے ردیف درست کرے،لیکن میری مانتا کب ہے  وہ تو خاصا مشہور شاعر ہے  ارے جناب  شاعری کیا ہے بس اس کا مصرع اُس میں جوڑ دیا،یہ بھی کوئی شاعری ہے  شاعری کے اسرار و رموز تو مستانہ ہی جانتا ہے  کیوں بے اجو  غلط کہا کیا میں نے  اسی وقت ایک صاحب دوکان میں داخل ہوئے اور مستانہ جس شخص کے بال بنا رہا تھا،اسے دیکھ کر بولے ارے مسافر دہلوی صاحب  اچھا ہوا آپ یہیں مل گئے  میں تو مشاعرے کی دعوت دینے آپ کے گھر جانے والا تھا  یہ سنتے ہی مستانہ حیرت کے عالم میں بولا کک  کیا  کیا  کیا کہا یہ مسافر دہلوی  دوسرے ہی لمحے گاہک،اجو اور مسافر دہلوی کے قہقہوں سے دکان گونج اُٹھی  
جمیلہ آصف  ایک زمانے میں ایک بوڑھی عورت تھی اس کے گھر کے مچان کو صفائی کی ضرورت تھی  لہٰذا وہ اوپر گئی اور فرش پر جھاڑو دینے لگی  اس کو وہاں دس سونے کے سکے ملے  وہ بہت حیران اور خوش ہوئی  مجھے جاکر اپنے تمام پڑوسیوں کو بتانا چاہیے  اس نے کہا  لہٰذا اس نے سونے کے سکے باورچی خانے میں رکھے اور اپنی سہیلیوں کو بتانے کے لئے باہر بھاگی  وہ کنوئیں کے پاس گئی جہاں گاؤں کی خواتین پانی بھر رہی تھیں اور باتیں کر رہی تھیں  میری بات سنو  وہ چلائی مجھے اپنے مچان میں سے خزانہ ملا ہے  تمہارا اس بارے میں کیا خیال ہے  اچھا اچھا ہر لڑکی نے کہا یہ تمہاری خوش قسمتی ہے  تمہیں ان کو حفاظت سے رکھنا چاہیے  کیونکہ اس خزانے کی چوری ہو جانے کا خدشہ ہے  جاری ہے  ویسے تم نے ان کو کہاں رکھا ہے  اوہ ان کو تو میں باورچی خانے میں چھوڑ آئی ہوں  بوڑھی عورت نے کہا  یہ تو تمہاری بے وقوفی ہے  اس کی سہیلیوں نے کہا ہمارے ساتھ آؤ ہم تمہیں ایک صندوق گاؤں کی دکان میں دکھاتے ہیں  تمہیں وہ خرید لینا چاہیے تاکہ تم اپنے سونے کے سکے اس میں رکھ سکو  لہٰذا وہ گاؤں کی دکان پر گئی اور اس نے وہ صندوق دیکھا  مجھے یہ لے لینا چاہیے  اس نے کہا  اس کے ذریعے میرے سونے کے سکے محفوظ رہیں گے  لیکن چور تو آسانی سے اس صندوق کو لے جا سکتے ہیں  دکان دار نے کہا  دیکھو تم اپنے سکے اس صندوق میں رکھو اور ایک بڑا اور مضبوط صندوق مجھ سے خرید کر اس میں چھوٹے صندوق کو رکھ لو  چور اتنی آسانی سے اتنا بڑا اور مضبوط نہیں لے جا سکتے  تمہارا اس والے صندوق کے بارے میں کیا خیال ہے  یہ میرے پاس مضبوط ترین ہے  دکاندار نے بڑے صندوق کی طرف اشارہ کرتے ہوئے کہا  یہ ایک عمدہ صندوق ہے  بے وقوف بوڑھی عورت نے کہا  مجھے یہ لے لینا چاہیے  مجھے یقین ہے اس کو کوئی چور نہیں لے جا سکتا  میں خود بمشکل اس کا ایک کونا اٹھا سکتی ہوں  میرا خزانہ بالکل محفوظ ہو گا  کیا تمہارے پاس اپنے گھر کو تالا لگانے کے لئے چابی ہے  اس کی سہیلیوں نے پوچھا  اگر تم اپنا گھر بند نہیں کرو گی تو تمہاری غیر موجودگی میں دو آدمی آکر آسانی سے اس کو لے جا سکتے ہیں  کیا یہ بہتر نہ ہو گا کہ ایک نیا تالا چابی اپنے گھر کے لئے لے لو  پھر تم اور تمہاری دولت مکمل محفوظ ہوں گے  میرے پاس ایک مضبوط نیا تالا چابی ہے  چالاک دکاندار نے کہا اور ایک نیا چمکتا ہوا تالا اس کو دکھایا  جب یہ تمہارے دروازے پر لگا ہو گا تو کوئی چور اندر داخل نہیں ہو سکے گا  مجھے یہ تالا چابی لے لینا چاہیے  اس بے وقوف نے کہا  اب تو یقینا میرا خزانہ بالکل محفوظ ہو گا  میں ابھی یہ تمام چیزیں تمہارے گھر لے کر آتا ہوں  دکاندار نے کہا لہٰذا وہ اور اس کا لڑکا وہ تمام چیزیں لے کر آگئے  گھر پہنچنے کے بعد دکاندار نے گھر پر تالا لگایا اور پیسے مانگے  دو سونے کے سکے صندوق کی قیمت اور دس سونے کے سکے بڑے مضبوط صندوق کے اور دو سکے تالے اور چابی کے بنتے ہیں لہٰذا آپ مجھے اس کی ادائیگی کر دیں  دکاندار نے صندوق کی قیمت مانگی  بے وقوف عورت نے اس کو سکے دے دئیے اور وہ چلا گیا  پھر اس نے سوچا کہ اس کو اپنا خزانہ صندوق میں رکھنا چاہیے اور صندوق کو بڑے صندوق میں جہاں کہ وہ محفوظ ہو گا  لیکن اس کو اس میں رکھنے کے لئے ایک بھی سکہ نہ ملا  کیا آپ بتا سکتے ہیں کہ اس کے سکے کہاں گئے  
عالی مان آفاقی  اسے آپ ہماری بد قسمتی کہہ لیں یا مرزا صاحب جوکہ بسیار خوری کی صفت میں لاثانی ہیں،کی خوش قسمتی کہ ہم ان کے پڑوسی ہیں  بلکہ یوں کہنا چاہیے کہ وہ ہمارے پڑوسی ہیں  کیونکہ ان کے ہر انداز سے ظاہر ہوتا ہے کہ اسلام میں پڑوسی کے متعلق جتنے بھی حقوق ہیں سب ان کو ہی جاتے ہیں  ہمارا ان پر کوئی استحقاق نہیں  مجال ہے جو کبھی ان کے گھر سجے سہہ وقتی پکوان میں سے کچھ حصہ بطور تبرک ہی ہمارے گھر بھیجا گیا ہو  حلیے کے اعتبار سے کافی کنجوس واقع ہوئے ہیں  داڑھی کے بال تو سرے سے ناپید ہیں  سر کے بال رکھنے کا تکلف بھی کبھی نہیں کیا  بقول ان کے  میاں  بالوں کے لئے تیل وغیرہ کا خرچہ کون برداشت کرے  ہم گنجے ہی بھلے  جاری ہے  صابن اور کنگھا وغیرہ کے اخراجات سے اس طور بچ جاتے ہیں کہ گنج پر صرف ٹاکی پھیرنے پر اکتفا کرتے ہیں  اس کام میں جو قوت بازو صرف ہوتی ہے،اس کا اظہار چمکدار گنج پر کسی رن وے پر بھاگتے جہاز کی طرح اپنے ہاتھ کی پھسلن سے کرتے ہوئے لوگوں سے داد وصول کرتے ہیں  اپنی تیر مارکہ پالتو مونچھوں کے ساتھ وہ تقریباً ہر قسم کی محفل میں جاتے ہیں ،لیکن کبھی بھی کسی محفل کی شان نہیں رہے  بس گہرے گہرے سانس لے کر کھانے کے قریب یا دور ہونے کا اندازہ لگاتے رہتے ہیں  ان کے نزدیک کھانا سامنے آتے ہی اس پر ٹوٹ پڑنا تہذیب کی علامت ہے  بقول ان کے  رزق کو کھانے کے انتظار میں پڑا نہیں رہنا چاہیے  حالانکہ خود گھر میں مہمان آجانے کی صورت میں اس کے چلے جانے تک کھانا موٴخر کر دیتے ہیں  اکثر ان کو محلے داروں کا دروازہ کھٹکھٹا کر علی الاعلان روٹی کے ساتھ کھانے کے لئے ایک عدد پیاز مانگتے ہوئے دیکھا گیا ہے  تاکہ سننے والے باخبر ہو جائیں کہ ان کے گھر میں فی الحال کچھ نہیں ہے  لہٰذا کوئی ان کے گھر مہمان ہونے کی زحمت نہ کرے  کھانا کھاتے ہوئے ان کی پھنکار نما آوازیں سن کر ہم انہیں بیل گائے کی قبیل کا کوئی فرد نہیں کہہ سکتے حالانکہ نتھنے کافی پھیلاؤ میں رکھتے ہیں  ان کو کھانے پر بلائے جانے کے علاوہ کسی موقع پر مسکراتے ہوئے نہیں دیکھا گیا  کھانے کی دعوت دینے والا خوش نصیب ان کی بانچھوں سے لے کر کانوں تک کی مسکراہٹ سے لطف اندوز ہو سکتا ہے  آمدم برسر مطلب صرف ایک ہی زحمت دیتے ہیں  اخاہ  میاں آج کیا پکا ڈالا  لانا ذرا  بڑی عمدہ خوشبو اٹھ رہی ہے  اب ہم خوشبو کو اٹھنے سے باز رکھتے سے تو رہے  سو پکا پکایا ان کے سامنے رکھنا پڑتا ہے  تب ان کے سوکھے سے منہ کی عمارت کا دروازہ کھلتے ہوئے دیکھنا دن بھر کا انوکھا تجربہ ہوتا ہے،جہاں سے جابجاابھری ہوئی لال رنگ کی بتیس عدد اینٹیں صاف نظر آتی ہیں  جواب میں ہماری مسکراہٹ دیکھنے والی ہوتی ہے  بندے کو مسکراتے رہنا چاہیے  یہ ان کا آخری کلا م ہوتاہے  پھر پھنکاریں  
بھیڑیے کے کھیت سے شکر قندی چرانا کوئی آسان کام نہ تھا،کیونکہ بھیڑیا بہت دبے پاؤں چلتا ہوا آتا اور چور کو پیچھے سے پکڑ لیتا تھا،لیکن خرگوش پھر بھی ہر روز بھیڑیے کے کھیت سے شکر قندی چرا لاتا  وہ پہلے ایک بڑی سی ہڈی کھیت میں دبا دیتا،پھر شکر قندیاں اکھاڑ کر اپنے تھیلے میں بھرتا اور ٹہلتا ہوا کھیت سے باہر چلا جاتا  بھیڑیے کو بھی شکر قندیوں کی چوری کا پتہ چل گیا  ایک دن وہ چور کو پکڑنے کے لئے بھوسے کے ڈھیر کے پیچھے چھپ کر بیٹھ گیا اور انتظار کرنے لگا  کچھ دیر میں خرگوش بھی آپہنچا  اس نے زمین کھود کے ہڈی دفن کی اور شکر قندی اکھاڑ کر تھیلے میں بھری اور سیٹی بجاتا ہوا چل دیا  جو نہی وہ بھوسے کے ڈھیر کے پاس پہنچا،بھیڑیا جھٹ سے باہر نکلا اور اس نے خرگوش کو پکڑلیا  جاری ہے  تم میرے کھیت میں کیوں آئے  بھیڑیے نے پوچھا  خرگوش نے کہا، میں خود نہیں آیا  ہوا تیز تھی  اس نے مجھے اڑا کر تمہارے کھیت میں لا پھینکا  بھیڑیے نے پوچھا، پھر تم نے میری شکر قندی کیوں توڑی  خرگوش نے معصوم صورت بنا کر کہا، ہوا تیز تھی  میں سہارا لینے کے لئے شکر قندی کا جو پودا پکڑتا وہ جڑ سے اُکھڑ جاتا  بھیڑیا خرگوش کی چالاکی پر ہنسا اور بولا، یہ شکر قندیاں تمہارے تھیلے میں کیسے آگئیں  خرگوش نے مسکینی سے کہا، میں بھی اس پر غور کرتا ہوا جا رہا تھا کہ تم نے پکڑ لیا  بھیڑیا چیخ کر بولا بس بس  اپنی بکواس بند کرو اور کان کھول کر سن لو کہ آج تمہارا قیمہ پکایا جائے گا  خرگوش نے فوراً کہا، تم بھی کان کھول کر سن لو کہ میں تمہیں ایک راز بتانے والا تھا ،جو اب کبھی نہ بتاؤں گا  وہ کیا ہے بھلا  بھیڑیے نے اشتیاق سے پوچھا  خرگوش ہونٹ بھینچ کر بولا، بالکل نہیں بتاؤں گا  بے شک تم میرا قیمہ بناؤ یا بوٹیاں اڑادو  اب بھیڑیے کا اشتیاق بڑھا  وہ جتنا پوچھتا،خرگوش اتنا ہی انکار کرتا رہا  آخر خرگوش نے کہا، تم یہ سمجھتے ہو کہ میں ان شکر قندیوں کی خاطر تمہارے کھیت میں آیا تھا  یہ بات بالکل نہیں ہے بھیا جی  تو پھر  بھیڑیے نے پوچھا  خرگوش نے کہا، میں ڈائنا سار کی ہڈیاں لینے تمہارے کھیت میں آیا تھا  مجھے معلوم ہوا تھا کہ وہ تمہارے کھیت میں دفن ہیں  بھیڑیے نے کہا، میں نے تو کبھی ڈائنا سار کا نام نہیں سنا  پتہ نہیں تم یہ کیا ذکر لے بیٹھے  خرگوش نے حیرانی سے کہا، ارے تو کیا تم ڈائنا سار کا نام نہیں جانتے  بھیا جوان ہڈیوں کو کھا لیتا ہے،وہ اپنے سے سینکڑوں گنا طاقتور جانور کو مار گرا سکتا ہے  بھیڑیے کو خرگوش کی باتوں کا یقین نہ آیا  خرگوش نے پھر کہا، نہ مانو،تمہاری مرضی  اگر مجھے مل گئیں تو سب سے پہلے تمہیں مار گراؤں گا  سمجھے  خرگوش نے لمبے لمبے سانس لیے اور جلدی سے بولا، اوہ  ٹھہرنا ذرا  کیا تمہیں بھی کچھ خوشبو آئی بھیا  بھیڑیے نے بھی لمبے لمبے سانس لیے  اسے قریب ہی دفن کی ہوئی ہڈیوں کی خوشبو آئی جو صبح خرگوش نے دفن کی تھیں  وہ دونوں جلدی جلدی زمین کھودنے لگے  خرگوش نے اپنے تھیلے میں سب گوند کی ایک شیشی نکالی اور پھر قریب ہی دبی ہوئی ایک بڑی سی ہڈی نکالی اور چپکے سے اس پر گاڑھے گاڑھے گوند کی شیشی انڈیل دی اور جلدی سے بولا، ارے یہ رہی  میں نے نکال لی ہے  بھیڑیا بے صابری سے بولا، لاؤ لاؤ  کہاں ہے  مجھے دو  اس نے خرگوش کے ہاتھ سے ہڈی چھین لی اور چبانے کے لئے اس پر منہ مارا  لیکن اس کے دانت گوند میں گڑ کر جم گئے اور منہ چپک کر رہ گیا  غرغر  خرخرخر  بھیڑیے نے خرگوش کو امداد کے لئے پکارنا چاہا،لیکن اس کے منہ سے کچھ بھی تو نہ نکل سکا  بے چارہ کبھی ایک ہاتھ سے ہڈی کھینچتا  کبھی دونوں ہاتھوں سے زور لگاتا  اس کوشش میں اس کی آنکھیں باہر اُبل آئیں  پسینے سے جسم شرابور ہو گیا اور آخر ہڈی منہ سے باہر نکل تو آئی،لیکن اس کے ساتھ بھیڑیے کے چار دانت بھی باہر آگئے  خرگوش جو سب تماشا دیکھ رہا تھا،اب چپکے سے کھسک گیا  
شازیہ فردوس  ایک صاحب کو کسی مجلس میں تقریر کرنی پڑ گئی  انہوں نے زندگی میں پہلے کبھی تقریر نہ کی تھی  کسی نے مشورہ دیا کہ بھائی  تقریر کرنا کون سا مشکل کام ہے  اک جملہ بولو اور اسی سے دوسرا جملہ نکال لو  سب اسی طرح تقریر کرتے ہیں  وہ صاحب اسٹیج پر آئے اور تقریر یوں شروع کی  السلام علیکم  اسلام میں سلام کی اہمیت سے تو آپ سب واقف ہیں  اسلام میں جھوٹ بولنا سخت منع ہے  جھوٹ تمام بُرائیوں کی جڑ ہے  سب سے لمبی جڑ خربوزے کی ہوتی ہے  خربوزے کو دیکھ کر خربوزہ رنگ پکڑتا ہے  اسلام میں رنگ و نسل کا کوئی تصور نہیں  مسلمانوں کے احرام کا رنگ سفید ہوتا ہے  مسلمان وہ ہے جس کی زبان سے ہمیشہ میٹھی اور اچھی بات نکلے  بکرے کی زبان کبھی نہیں کھانی چاہیے  جاری ہے  بکرے کی ماں آخر کب تک خیر منائے گئی  ایک دن چھری کے نیچے آئے گی  ماں کے قدموں کے نیچے جنت ہوتی ہے  جنت میں پینے کے لئے پانی کے بجائے دودھ ملتا ہے  گوالے دودھ میں پانی ملا کر بیچتے ہیں  آج کل شہر میں پانی کی بڑی قلت ہے  شہر قصبے سے بڑا ہوتا ہے  پانی کا سب سے بڑا جانور وھیل ہوتاہے  جانوروں کی عقل انسان سے کم ہوتی ہے  آج تک کوئی فیصلہ نہیں کر سکا کہ عقل بڑی ہوتی ہے یا بھینس  بھینس کے آگے بین بجانے کا کوئی فائدہ نہیں ہوتا  بین بجانے کے لئے بڑی مہارت کی ضرورت ہوتی ہے  تالی ایک ہاتھ سے نہیں بجتی ہے  عالم چنا کا ہاتھ بہت بڑا تھا  جانوروں کا دل بڑا ہوتا ہے جسامت میں  ہمارے ملک میں دل کی بیماریاں بہت پھیل رہی ہیں  بیماری کے دوران اور بعد میں مریض کو مکمل آرام کی ضرورت ہوتی ہے  اس تیز رفتار زمانے میں آرام کا تصور مٹ چکا ہے  ربر مٹانے کے کام آتاہے  چین میں ربر کے بڑے بڑے درخت ہیں  درخت لگانا ثواب کا کام ہے  مولانا عبدالستار ایدھی بہت ثواب کا کام کرتے تھے  بچوں کو عیدی نہیں دینی چاہیے، کیونکہ ان کی عادت بگڑ جاتی ہے چاہے رائی کے برابر دی جائے  رائی کا پہاڑ بنانے کی عادت اچھی نہیں  رائی اچار میں استعمال ہوتی ہے  اچار کھٹا ہوتا ہے  کھٹی چیزیں کھانے سے گلا خراب ہو جاتا ہے  گلے میں پیسے نہیں جمع کرنے چاہییں، کیونکہ وہ ٹوٹ جاتا ہے  پیسوں پر لوگ ٹوٹ پڑتے ہیں  چھوٹے بچوں کے دانت ٹوٹنے کے بعد نئے نکل آتے ہیں اور اگر ان پر زبان لگاؤ تو دانت ٹیڑھے نکل آتے ہیں  کتے کی دُم ٹیڑھی ہوتی ہے  کتا وفا دار جانور ہے  نوکر رکھنے سے پہلے اس کی وفا داری کا امتحان ضرور لینا چاہیے  پتنگ کو جب تک ڈھیل نہ دی جائے وہ اوپر نہیں جاتی  پتنگ بازی بہت سے حادثات کا سبب بنتی ہے  حادثات کو روکنا پولیس کا کام ہے  کرفیو میں پولیس لوگوں کو باہر نکلنے کی اجازت نہیں دیتی  اب میں آپ سے اجازت چاہتا ہوں  
ناصر محمود فرہاد  کسی گاؤں میں ایک کسان رہتا تھا  وہ سارا دن اپنے کھیت میں کام کرتا اور مشکل سے اتنا کما پاتا کہ دو وقت کا کھانا کھا سکے  وہ خود بھی بہت سیدھا سادا تھا،مگر اس کو جو بیوی ملی وہ حد درجہ بے وقوف تھی  ان کی شادی کو کچھ زیادہ عرصہ نہیں گزرا تھا  ایک دن صبح سویرے جب کسان کھیتوں پر جانے کو تیار ہوا تو اپنی بیوی سے کہنے لگا آج کھیت میں سارا دن ہل چلانا پڑے گا جس سے بہت تھکاوٹ ہو جائے گی اور بھوک بھی بہت لگے گی،اس لئے تم میری واپسی تک اچھا اور لذیذ کھانا بنا کر رکھنا اور ساتھ ایک گلاس سرکہ بھی جو میں پچھلے سال خرید کر لایا تھا  یہ کہہ کر وہ اپنے کام پر چلا گیا  جب کسان کی واپسی کا وقت قریب آیا تو بیوی نے کھانا تیار کرنا شروع کیا  جاری ہے  اپنے شوہر کو خوش کرنے کے لئے اس نے گوشت کا ایک ٹکڑا لیا اور اسے آگ پر بھوننا شروع کیا  جب وہ پکنے کے قریب ہوا اور اس کی خوشبو آنے لگی تو اس نے سوچا کہ کھانا تو بس چند لمحوں میں تیار ہے، اب میں کوٹھڑی میں جاؤں اور وہاں سرکے کے ڈرم سے ایک پیالہ بھر کر سرکہ نکال لاؤں  یہ سوچ کر اس نے گوشت کو وہیں چھوڑا اور خود ایک جگ لے کر کمرے میں چلی گئی اور سرکے کے ڈرم کی ٹونٹی کھول کر جگ اس کے نیچے رکھ دیا اور اس کو بھرتا ہوا دیکھنے لگی  اچانک اس کو یاد آیا کہ کتا تو باہر کھلا گھوم رہا ہے،کہیں وہ گوشت ہی نہ کھا جائے  یہ سوچتے ہی وہ بھاگتی ہوئی وہاں سے نکلی اور باورچی خانے کی طرف لپکی  اس نے دیکھا کہ اس کا خدشہ درست تھا  گوشت کا ٹکڑا واقعی کتے کے منہ میں تھا اور وہ باہر کی طرف بھاگ رہا تھا  وہ کتے کو مارنے کے لئے اس کے پیچھے بھاگی تو وہ جنگل کی طرف دوڑا  کسان کی بیوی بھی اس کے پیچھے پیچھے تھی، مگر کتے کی رفتار اس سے زیادہ تیز تھی  وہ گوشت کا ٹکڑا لے کر جنگل میں غائب ہو گیا  تھک ہار کر مایوس ونا اُمید وہ افسردہ سی گھر واپس آگئی  اس قدر بھاگ دوڑ سے وہ بُری طرح تھک چکی تھی،اس لئے کچھ دیر چارپائی پر لیٹ کر اپنا سانس بحال کرتی رہی  اس دوران سرکے کے ڈرم کی ٹونٹی کھلی رہی اور جگ بھرتا رہا  جب جگ پوری طرح بھر گیا تو سرکہ اس کے کناروں سے اس وقت تک باہر گرتا رہا جب تک ڈرم پوری طرح خالی نہیں ہو گیا  کچھ دیر دم لینے کے بعد جب کسان کی بیوی کو سرکے کے ڈرم کا خیال آیا تو وہ ایک د م اُٹھی اور کوٹھڑی کی طرف بھاگی،مگر اس وقت تک ڈرم پوری طرح خالی ہو چکا تھا  یہ سب دیکھ کر وہ روہانسی ہو گئی کہ اب کیا ہو گا  جب یہ سب شوہر کو پتا چلے گا تو وہ بہت ناراض ہو گا  پریشانی کے عالم میں وہ وہاں کھڑی یہ سب دیکھتی رہی کہ اب کیا کرے،اچانک اس کی نظر آٹے کی ایک بہت بڑی بوری پر پڑی جو اس کا شوہر چند دن پہلے ہی چکی سے خرید کر لایا تھا  یہ بوری دیکھتے ہی اس کے سیدھے سادے ذہن میں ایک ترکیب آئی کہ اگر وہ یہ آٹا فرش پر بکھیر دے تو وہ یہ سارا سرکہ جذب کرلے گا اور فرش اچھی طرح صاف ہو جائے گا  اس قدر شان دار ترکیب سوچنے پر اس نے دل ہی دل میں اپنے آپ کو شاباش دی اور بوری کھول کر آٹا فرش پربکھیرنے لگی  اس دوران بے دھیانی میں اس کا پاؤں سرکے سے بھرے اس جگ سے ٹکرایا جو ڈرم کے نیچے پڑا تھا  جگ بھی اُلٹ گیا تو اس کے اندر کا سارا سرکہ بھی بہہ گیا  وہ مزید پریشان ہو گئی اور اس نے باقی کا سارا آٹا بھی فرش پر بکھیر دیا اور سوچنے لگی کہ اب یہ سب ٹھیک ہو جائے گا  کسان گھر لوٹا تو اسے شدید بھوک لگی رہی تھی  اس نے آتے ہی پوچھا آج کھانے میں کیا پکا ہے  بیوی منہ بسور کر بتانے لگی میں نے آگ پر تمہارے لئے مزے دار گوشت بھونا تھا،مگر کتا لے کر بھاگ گیا  جب میں اس کو مارنے بھاگی تو سارا سرکہ بہہ گیا  اب میں نے آٹے کی مدد سے کمرے کا سارا فرش صاف کر دیا ہے اور اب وہ کمرا بہت صاف ستھرا نظر آرہا ہے،تمہیں پریشان ہونے کی ضرورت نہیں  اس کی بات سن کر کسان نے اپنا سر پیٹ لیا اور پریشان ہو کر کہنے لگا اوہ،بے وقوف عورت  تم نے یہ سب کیا کر دیا  تم نے گوشت کو چولہے پر کیوں چھوڑ دیا تھا اور پھر سرکے کے ڈرم کی ٹونٹی کو بھی کھلا چھوڑ دیا  چلو وہ تو ہوا،تم نے تو سارے آٹے کا بھی ستیاناس کر دیا  اس کی بات سن کر بیوی بھی تیز لہجے میں بولی اب میں کیا کروں  یہ سب کچھ تو تمہیں پہلے بتانا چاہیے تھا کہ کیا غلط ہے اور کیا صحیح  کسان جانتا تھا کہ اس کی بیوی کم عقل ہے،لہٰذا اس کے ساتھ جھگڑا مناسب نہیں  اس نے سوچا کہ مجھے خود ہی اس کا خیال رکھنا ہو گا  یہ سوچ کر وہ چپ ہو رہا  اس دن انہوں نے آلو ابال کر کھائے اور پیٹ بھرا  کچھ دن ایسے ہی گزر گئے اور کوئی خاص واقعہ پیش نہ آیا  کسان بھی اب خاصا محتاط ہو گیا تھا اور باہر جانے سے پہلے سب کچھ اپنی بیوی کو سمجھا کر ہدایت کر جاتا  ایک دن کسان نے اپنے کھیت کے ایک طرف اُگا ہوا پرانا درخت کاٹا تو جڑ میں سے اسے سونے کے کچھ سکے ملے  وہ خوش تھا کہ اب ضرورت کے وقت ان کو استعمال کرلے گا اورکوئی پریشانی نہیں ہو گی  اس نے سوچا کہ سونے کے ان سکوں کوکسی جگہ چھپا کر رکھ دے ،مگر اس کو اپنی بیوی کی طرف سے بھی خطرہ تھا کہ کہیں وہ ان کا راز نہ کھول دے  یہ سوچ کر بیوی سے کہا دیکھو  یہ میرے پاس پیلے رنگ کے کچھ بٹن ہیں،میں ان کو ایک ڈبے میں ڈال کر زمین میں دبا رہا ہوں  تم نہ تو ان کے قریب جاؤ گی نہ ان کو چھوؤگی  ٹھیک ہے جیسا تم کہتے ہو،میں ویسا ہی کروں گی  میں ان کو وہاں سے نکالوں گی نہ ان کو چھوؤں گی  بیوی نے اسے یقین دلایا  کچھ روز بعد جب کسان کھیتوں پر گیا ہوا تھا،گلی میں ایک پھیری والا آیا  اس کے ساتھ اس کا ایک مددگار بھی تھا  وہ گدھوں پر مٹی سے بنے خوب صورت نقش و نگار والے برتن لاد کر فروخت کر رہے تھے  ان کی آواز سن کر کسان کی بیوی نے گلی میں جھانکا تو یہ برتن دیکھ کر اس کا جی للچا گیا  یہ دیکھ کر پھیری والا پوچھنے لگا کیا تم یہ برتن خریدنا چاہتی ہو  ہاں،مگر میرے پاس اس وقت رقم نہیں ہے  پھرکچھ سوچ کر بولی کیا تم ان برتنوں کے بدلے پیلے بٹن لے لو گے  پھیری والا اس کی یہ بات سن کر حیران رہ گیا اور پوچھنے لگا  کیسے پیلے بٹن  کیا تم مجھے یہ پیلے بٹن دکھا سکتی ہو  کسان کی بیوی نے کہا وہ پیلے بٹن میرے شوہر نے ایک ڈبے میں ڈال کر صحن میں دبا دیے ہیں،مگر اس نے مجھے منع کیا ہے کہ میں ان کو ہاتھ نہ لگاؤں،اس لئے تم خود ہی ان کو وہاں سے نکال کر دیکھ لو  اس کی بات سن کر پھیری والا حیران رہ گیا اور وہ فوراً صحن میں جاکر وہ جگہ کھودنے لگا جہاں نشاندہی کی گئی تھی  ڈبے کے اندرجب اس نے سونے کے سکے دیکھے تو باچھیں کھل گئیں  سارے سکے سمیٹ کر جیب میں ڈالے اور اس کے بدلے کسان کی بیوی کو اپنے سارے مٹی کے برتن دے کر اپنے ساتھی کے ساتھ فوراً وہاں سے نو دو گیارہ ہو گیا  وہ سمجھ گیا کہ یہ عورت اعلیٰ درجے کی احمق ہے،جسے پیلے بٹنوں اور سونے کے سکوں کا فرق بھی معلوم نہیں  دوسری طرف کسان کی بیوی یہ سارے برتن حاصل کرکے بہت خوش تھی  وہ سمجھ رہی تھی کہ اس نے پھیری والے کو لوٹ لیا ہے اور چند پیلے بٹنوں کے بدلے اتنے سارے برتن خرید لیے ہیں  خوشی خوشی اس نے وہ سارے برتن گھر میں اِدھر اُدھر سجا دیے  تھوڑی دیر بعد جب کسان دوپہر کا کھانا کھانے کے لئے آیا تو گھر میں اتنے سارے نئے برتن رکھے ہوئے دیکھ کر چونک گیا اور حیرت سے پوچھا ارے  یہ سب برتن کہاں سے آئے  بیوی نے مسکراتے ہوئے بتایا دیکھو کتنے خوب صورت برتن ہیں  یہ سب میں نے تمہارے ان فضول پیلے بٹنوں کے بدلے خریدے ہیں  کیا  کسان پریشان ہو کر چلا اُٹھا جب میں نے تمہیں منع کیا تھا کہ انہیں ہاتھ نہیں لگانا تو پھر تم نے انھیں وہاں سے کیوں نکالا، جہاں میں نے انہیں دبایا تھا  میں نے انھیں وہاں سے نہیں نکالا  میں نے تمہاری پوری بات مانی  تم نے مجھے ان کو چھونے سے منع کیا تھا،اس لئے میں نے انھیں ہاتھ بھی نہیں لگایا،صرف جگہ بتائی تو پھیری والے نے خود ہی کھود کر نکال لئے  بیوی نے پوری وضاحت کی  اوہ  بے وقوف عورت  کسان غصے سے اپنے بال نوچنے لگا تم نے وہ جگہ اسے بتائی ہی کیوں  تم نے مجھے اس بات سے تو منع کیا ہی نہیں تھا  بیوی معصوم سا منہ بنا کر بولی  احمق  عورت  کسان اپنا سر پیٹنے اور دیواروں سے ٹکرانے لگا  ارے بے وقوف  وہ سارے پیلے بٹن سونے کے سکے تھے  تم نے یہ کیا کر دیا  یہ تو تمہیں پہلے بتانا چاہیے تھا نا  اب یہ تمہاری غلطی ہے  وہ منہ بناکر بولی  کسان کچھ دیر غصے میں چلاتا رہا اور اس دوران میں بیوی کھڑی منہ بسورتی رہی،پھر شوہر سے کہا میرا خیال ہے ہم وہ سونے کے سکے اب بھی واپس لے سکتے ہیں  وہ دونوں ابھی زیادہ دور نہیں گئے ہوں گے  آؤ،ان کے پیچھے چلتے ہیں  بیوی کی بات سن کر کسان بھی کچھ سوچنے لگا پھر بولا ہاں ہم کوشش تو کر ہی سکتے ہیں،مگر اپنے ساتھ کچھ لڈو ضرور لے لینا،تاکہ اگر راستے میں بھوک لگے تو ہم وہ کھالیں  بیوی نے ایک ٹوکری میں دو لڈو رکھ لیے اور دونوں گھر سے نکل کر اس طرف چل پڑے،جس طرف پھیری والا گیا تھا  وہ راستہ جنگل کی طرف جاتا تھا  کسان تیز چلتا تھا،مگر اس کی بیوی کی رفتار دھیمی تھی،اس لئے وہ بار بار پیچھے رہ جاتی  کسان اسے تیز چلنے کا اشارہ کرتا،مگر اس نے سوچا اگر پیچھے رہ بھی جاؤں تو کوئی مسئلہ نہیں،اس لئے کہ جب ہم گھر واپس جانے کے لئے مڑیں گے تو مجھے شوہر کی نسبت کم فاصلہ طے کرنا پڑے گا  اسی طرح چلتے چلتے بیوی ،شوہر سے کافی پیچھے رہ گئی تھی  سامنے ایک چھوٹی سی پہاڑی تھی  جب وہ اس پر چڑھنے لگی تو اس کے ہاتھ میں پکڑی ٹوکری میں سے ایک لڈو باہر گر گیا اور لڑھکتا ہوا پہاڑی کے نیچے جھاڑیوں میں چلا گیا  کسان کی بیوی بھاگ کر واپس اتری اور لڈو تلاش کرنے لگی  اس نے بہت تلاش کیا مگر وہ لڈو نجانے کہاں چلا گیاتھا  بہت کوشش کی،مگر لڈو نہ ملا تو اس کے ذہن میں ایک ترکیب آئی  وہ بھاگ کر دوبارہ پہاڑی پر چڑھی اور اس جگہ پہنچی جہاں سے وہ لڈو گرا تھا  وہاں پہنچ کر اس نے دوسرا لڈو بھی نکالا اور اسے نیچے پھینکتی ہوئی بولی  اب یہ لڈو بھی وہیں جائے گا جہاں پہلا گیا تھا  میں اس کے پیچھے پیچھے جاؤں گی اور اس کے ساتھ مجھے پہلا لڈو بھی مل جائے گا  اس نے دوسرا لڈو بھی پھینک دیا اور خود اس کے پیچھے بھاگی مگر وہ بھی نجانے کہاں جا کر گم ہو گیا  اب دونوں لڈو گم ہو چکے تھے  کافی دیر ڈھونڈنے کے بعد وہ مایوس ہو کر آگے چل پڑی،جہاں پہاڑی کی دوسری طرف کسان ایک گھنے درخت کے نیچے بیٹھا اس کا انتظار کر رہا تھا  اسے دیکھتے ہی وہ بولا اب جلدی سے لڈو نکالو،مجھے بھوک لگ رہی ہے  لڈو تو گئے  وہ منہ بسور کر بولی  کہاں گئے  کسان چیخ اُٹھا  ایک لڈو گر گیا تھا  دوسرا میں نے اس کی تلاش میں اس کے پیچھے بھیجا،مگر وہ بھی نجانے کہاں کھو گیا  بیوی نے اسے ساری کہانی سنائی تو کسان حیران ہو کر بولا تم ایسی بے وقوفانہ حرکتیں اتنی عقل مندی سے کیسے کر لیتی ہو  تم نے مجھے اس بارے میں منع بھی تو نہیں کیا تھا  وہ بڑے آرام سے بولی تو کسان لا جواب سا ہو گیا  پھر اچانک کچھ سوچ کر پوچھا مجھے اُمید ہے کہ گھر سے نکلتے وقت تم بیرونی دروازہ بند کرکے آئی ہو گی  نہیں،میں نے تو دروازہ بند نہیں کیا تھا،کیوں کہ تم نے مجھے توجہ ہی نہیں دلائی تھی  بیوی نے جواب دیا  اس کی بات سن کر کسان پریشان ہو گیا اور غصے سے چیخا اس سے پہلے کہ ہم مزید آگے جائیں،تم گھر واپس جاؤ اور دروازہ بند کرکے اسے تالا لگا کر آؤ اور ہاں آتے ہوئے کھانے کو بھی کچھ لے آنا  وہ فوراً گھر کی طرف بھاگی اور اس نے ایسا ہی کیا جیسا اس کے شوہر نے اس سے کہا تھا  کھانے کے لئے اس نے باداموں کی ایک تھیلی اٹھالی اور پینے کے لئے پانی ایک چھوٹے سے مشکیزے میں بھر لیا  اس کے بعد اس نے گھر کے بیرونی دروازے کو تالا لگایا اور واپس چل پڑی  ابھی دو قدم ہی اٹھائے تھے کہ سوچا،شوہر شاید پھر اس پر اعتبار نہ کرے کہ تالا لگائے بغیر ہی آگئی ہوں،اس لئے مجھے ثبوت اپنے ساتھ لے کر جاناچاہیے  یہ سوچ کر اس نے زور لگایا اور پورا دروازہ ہی اکھاڑ کر سر پر رکھ لیا اور واپس شوہر کی طرف چل پڑی  جب وہ واپس وہاں پہنچی تو شوہر دروازہ اس کے سر پر دیکھ کر حیران رہ گیا اور پوچھا اے عقل مند عورت  یہ کیا ہے  بیوی چہک کر بولی تم مجھے بے وقوف سمجھتے ہونا  مگر دیکھو میں کتنی عقل مند ہوں  مجھے علم تھا کہ تم میری بات کا یقین نہیں کرو گے ،اس لئے میں پورا دروازہ ہی ساتھ لے آئی ہوں  اب خود دیکھ لو میں نے اس میں تالا لگایا ہے یا نہیں  ارے  ارے  ارے  تم تو پورا دروازہ ہی اُکھاڑ لائیں اب تو ہر کوئی آسانی سے گھر میں گھس جائے گا  کسان لال پیلا ہو کر بولا  ارے کوئی کیسے گھس جائے گا  دروازہ تو میرے پاس ہے پھر کوئی کیسے گھر میں داخل ہو سکتا ہے  بیوی آنکھیں گھما کر بولی تو شوہر نے مزید بحث سے جان چھڑانا ہی مناسب خیال کیا اور کہا واقعی تم احمق نہیں،بلکہ بہت عقل مند ہو  یہ دروازہ چونکہ تم لے کر آئی ہو،اس لئے اب تم ہی اسے اپنے سر پر اُٹھاؤ  یہ کہہ کر وہ آگے چل پڑا  چارونا چار بیوی نے وہ دروازہ دوبارہ اپنے سر پر لاد لیا  باداموں والی تھیلی اور پانی کا مشکیزہ بھی اس نے دروازے کے ساتھ باندھ رکھا تھا جس کی وجہ سے وزن بہت زیادہ ہو گیا تھا  چلتے چلتے وہ دونوں جنگل میں داخل ہوگئے  چور تو ابھی تک ملے نہ تھے اور رات کا اندھیرا بھی چھانے لگا تھا  جب تاریکی زیادہ ہو گئی تو انہوں نے برگد کے ایک گھنے درخت پر رات گزارنے کا فیصلہ کیا  ابھی وہ برگد کی گھنی شاخوں میں چھپ کر بیٹھے ہی تھے کہ چور بھی وہاں پہنچ گئے  وہ بہت تھکے ہوئے نظر آرہے تھے  وہ آخر اسی برگد کے درخت کے نیچے بیٹھ گئے اور باتیں کرنے لگے کہ آج کیسے ایک عورت کو بے وقوف بنا کر سونے کے سکے ہتھیا لیے  تھوڑی دیر باتیں کرنے کے بعد دونوں چور رات گزارنے کے لئے آگ جلانے کی کوشش کرنے لگے  کسان نے کچھ سوچ کر درخت کی شاخوں پر لگے ہوئے پھل توڑے اور تاک تاک کر ان دونوں کے سروں پر نشانے لگانے لگا  وہ دونوں اس افتاد سے بُری طرح گھبرا گئے اور ایک دوسرے سے کہنے لگے ہوا یا آندھی تو ہے نہیں پھر یہ پھل کہاں سے اور کیسے گر رہے ہیں  کسان کی بیوی دروازہ اپنے کندھے پر اٹھائے اُٹھائے کافی تھک چکی تھی  اس نے سوچا کہ دروازے کے ساتھ بندھا پانی کا مشکیزہ اس کے وزن میں اضافہ کر رہا ہے  اس نے شوہر سے کہا وزن زیادہ ہو گیا ہے،اس لئے میں مشکیزہ کا پانی نیچے پھینک رہی ہوں  یہ کہتے ہوئے اس نے پانی نیچے اُنڈیل دیا  جب وہ پانی نیچے بیٹھے چوروں کے سر پر برسا تو ایک چلا اُٹھا ارے  آندھی کے بعد تو اب بارش بھی ہو گئی ہے  اگلے ہی لمحے بیوی نے محسوس کیا کہ پانی نیچے اُنڈیلنے کے باوجود دروازہ تو ابھی تک ویسا ہی وزنی ہے تو وہ پھر شوہر سے کہنے لگی اب میں بادام بھی نیچے پھینک رہی ہوں،اب میں ان کا بوجھ مزید برداشت نہیں کر سکتی  پھر اس سے پہلے کہ شوہر کوئی جواب دیتا،اس نے باداموں سے بھری پوری تھیلی نیچے اُلٹ دی  جو نہی وہ سارے بادام نیچے بیٹھے چوروں کے سر پر برسے تو وہ چیخ اُٹھے ارے  اب تو اولے بھی برسنا شروع ہو گئے ہیں چلو کہیں اور بھاگ چلیں  پانی اور بادام نیچے پھینکنے کے باوجود بھی جب دروازے کا وزن کم نہ ہوا تو وہ سجھ گئی کہ خود دروازہ ہی بہت وزنی ہے  دروازہ اب اس سے سنبھالا نہیں جا رہا تھا  وہ اس کے ہاتھ سے پھسلنے لگا تھا  وہ شوہر سے کہنے لگی لو جی اب دروازہ بھی چلا  یہ کہتے ہوئے اس نے دروازہ چھوڑ دیا جو سیدھا جا کر چوروں کے اوپر گرا  ارے مر گئے  وہ ایک ساتھ چلائے اور پھر یہ دیکھے بغیر کہ کیا چیز سر پر گری ہے،سر پر پاؤں رکھ کر بھاگے اور کہتے جا رہے تھے پہلے آندھی آئی،پھر بارش ہوئی،پھر اولے برسے اور اب تو آسمان ہی سر پر آپڑا ہے  بھاگتے ہوئے چور اپنا سارا سامان وہیں چھوڑ گئے  ان کو بھاگتا دیکھ کر کسان اور اس کی بیوی درخت سے نیچے اُتر آئے  چوروں کے سامان سے ان کو اپنے سونے کے سارے سکے واپس مل گئے  انہوں نے چوروں کا سارا سامان اُٹھایا اور گھر کی طرف واپس چل پڑے  
صائم جمال  پیارے بچو  کسی گاؤں میں ایک کمہار رہتا تھا اس کے دو بیٹے تھے  اسماعیل اور شفیق،اسماعیل عقل مند تھا جبکہ شفیق بے وقوف تھا  کمہار کے پاس ایک گدھا بھی تھا وہ مٹی کے برتن بنا کر انہیں گدھے پہ لاد کر بیچنے جاتا اس سے اس کے گھر کا گزارہ ہو جاتا تھا  وقت گزرتا رہا اُس کے بیٹے جوان ہو گئے اس کا بڑا بیٹا اس کے ساتھ مٹی کے برتن بنواتا اور ساتھ شہر بیچنے بھی جاتا وہ پرائمری تک پڑھا ہوا تھا جبکہ شفیق بہت نالائق تھا وہ ان پڑھ ہی رہا  کمہار کی بیوی انتقال کر گئی تو اُس کی بہن جو کہ شادی شدہ تھی اُس کا نام جیرو مائی تھا وہ آکر کھانا بنا کر اُن کو دیتی  جیرو مائی نے اپنے بھائی کو مشورہ دیا کہ بھائی اب ان دونوں کی شادیاں کر دو تا کہ ان کو اپنی اپنی ذمہ داری کا ٹائم سے احساس پیدا ہو جائے  جاری ہے  کمہار نے دونوں بیٹوں کی شادیاں کر دی اب خرچے بڑھ گئے اور کمہار بھی بیمار رہنے لگا تو انہوں نے مٹی کے برتنوں کے ساتھ سموسے اور آلو والے نان کی ریڑھی بھی لگالی  اُن کا کاروبار کافی چمک گیا کچھ عرصہ بعد کمہار کا انتقال ہو گیا اور گھر کی ساری ذمہ داری اسماعیل پر آگئی کیونکہ شفیق تو ٹک کر کام کرتا نہیں تھا  اسماعیل بال بچوں والا ہو گیا تو اس کی بیوی نے کہا ایسے کب تک گزارہ ہو گا  شفیق کو کہہ دیں کام کرے نہیں تو ہم یہاں سے دور چلے جاتے ہیں  اس کی عقل خود ہی ٹھکانے آجائے گی چنانچہ اسماعیل اپنے بچوں کے ساتھ اپنے سسرال چلا گیا اور محنت مزدوری کرنے لگا  ادھر شفیق کے پاس جو جمع پونجی تھی وہ ختم ہو رہی تھی اس نے گھر کی چیزیں بیچنا شروع کردی  ایک دن اُس کی بیوی نے کہا ہمارے پاس تو کچھ بھی نہیں بچا سوائے اس گدھے کے اور ہماری تو اولاد بھی نہیں جو ہمیں کما کر کھلائے اب تو بھائی اسماعیل بھی نہیں میں نے لوگوں سے سُن رکھا ہے اگر گدھے کو پڑھایا لکھایا جائے تو وہ انسان بن جائے گا اور ہمارے بڑھاپے کا سہارا بن جائے گا  شفیق یہ سن کر بہت خوش ہوا کہنے لگا اب تم نے عقل کی بات کی ہے سیدھی میرے دل کو لگی ہے میں آج ہی ماسٹر خالد صاحب کے پاس جاؤں گا گدھے کو لے کر میں بھی آپ کے ساتھ جاؤں گی اس کی بیوی بولی  چل پھر گدھے کا بستہ تیار کر اور اسے سکول چھوڑ کر آئیں  انہوں نے گدھے کے گلے میں کپڑے کا بستہ لٹکا دیا اور سکول کی طرف چل پڑے  اس کی پھوپھو جیدوان کے پیچھے بھاگی کہ یہ گدھے کو سکول کیوں لے جا رہے ہیں دونوں بے وقوف جو کوئی بھی ان کو دیکھ رہا سب ہنس رہے جمیلہ اور نسیمہ جو لوگوں کے گھروں میں کام کرتی تھیں محنت کش عورتیں تھیں وہ بھی گدھے کے گلے میں لٹکتا بستہ دیکھ کر کھل کھلا کر ہنس دیں  دونوں میاں بیوی گدھے کو لے کر سکول کے گیٹ پر پہنچ گئے گدھا آگے اتنے بچے دیکھ کر سکول کے گیٹ پر رُک گیا دونوں میاں بیوی اس کو دھکیل کر اندر لے آئے بچوں نے گدھے کے گلے میں بستہ دیکھا تو ہنس ہنس کر لوٹ پوٹ ہو گئے پھر وہ ماسٹر خالد کے پاس پہنچ گئے  ماسٹر خالد بولے ہاں بھائی شفیق کیسے آنا ہوا  شفیق بولا ماسٹر صاحب آپ ہمارے گدھے کو پڑھا لکھا کر انسان بنا دیں تاکہ یہ بڑھاپے میں ہمارا سہارا بن سکے  ماسٹر خالد صاحب ہوشیار آدمی تھے اور ان دونوں بیوقوفوں کو اچھی طرح جانتے تھے  ماسٹر خالد کہنے لگے کیوں نہیں لیکن اس کی فیس لگے گی  ویسے تو ہماری فیس زیادہ ہے لیکن آپ پورے سال کی صرف پانچ ہزار روپے دیدیں  پانچ ہزار کا سُن کر دونوں کو دانتوں پسینہ آگیا  ماسٹر صاحب نے کہا کوئی جلدی نہیں ایک دو دن تک دے جانا پھر وہ دونوں گدھے کو وہیں چھوڑ کر گھر آگئے ان کے پاس اتنی بڑی رقم نہیں تھی انہوں نے اپنی ریڑھی بیچ کر ماسٹر صاحب کو فیس ادا کردی اور پھر خوشی خوشی گھر آگئے  دو سال گزر گئے پھر شفیق نے سوچا اب تو میرا گدھا انسان بن گیا ہو گا اب ہم اسے گھر لے آتے ہیں  دونوں میاں بیوی اپنے بیٹے گدھے کو لینے سکول چلے گئے اور ماسٹر صاحب سے پوچھا کہ ہمارا گدھا انسان بن گیا کہ نہیں  کیوں نہیں اب تمہارا گدھا پولیس انسپکٹر بن گیا ہے مگر یہ کام میں نے بڑی محنت سے کیا ہے اس کا میں نے نام شامو رکھ دیا تھا  تم دونوں فلاں فلاں تھانے چلے جاؤ وہاں شامو انسپکٹر ہے دونوں بہت خوش ہوئے وہ دونوں انسپکٹر سے ملنے چل پڑے ساتھ انہوں نے گدھے کے گلے کی رسی اور پیٹھ کی گدی بھی لے لی  تھانے پہنچ کر شفیق کمہار نے ایک سپاہی سے انسپکٹر شامو کا پوچھا تو اس نے سامنے اشارہ کر دیا  شفیق نے دیکھا کہ وہ دھوپ میں کرسی ڈالے بیٹھا ہوا ہے  دونوں میاں بیوی اپنے بیٹے کو دیکھ کر بہت خوش ہوئے اور اس سے تھوڑی دور اس کے سامنے زمین پر بیٹھ گئے  خوشی سے اس کو دیکھنے لگے کہ یہ ہمیں پہچان لے گا  انسپکٹر نے ان کی طرف ایک نگاہ دیکھا اور دوسری طرف نظر پھیرلی  پھر اس نے دوبارہ دیکھا تو شفیق گدھے کی رسی نکال کر اس کے سامنے لہرانے لگا  اس کی بیوی نے گدھے کی پیٹھ کی گدی نکالی اور وہ بھی لہرانے لگی کہ شاید اس طرح ان کا گدھا بیٹا ان کو پہچان لے  انسپکٹر شامو پریشان ہو کر سوچنے لگا کہ یہ دونوں پاگلوں کی طرح حرکتیں کیوں کر رہے ہیں اس نے ان دونوں کو اپنے پاس بلایا پھر پوچھا کہ کیا بات ہے تم دونوں یہ حرکتیں کیوں کر رہے ہوں  تو شفیق کہنے لگا  کیوں بیٹا جی تم نے ہم دونوں کو پہچانا نہیں بھئی تم پہلے گدھے ہوتے تھے پھر ہم نے تم کو سکول داخل کروا دیا  اس طرح تم انسان بن گئے اب ہمیں پہچانتے ہی نہیں ہو  ساری بات بتاؤ شروع سے  انسپکٹر کہنے لگا  تو شفیق نے ساری بات بتادی  انسپکٹر کہنے لگا تم مجھے ماسٹر خالد کے پاس لے چلو تو شفیق اور اس کی بیوی اس کو ماسٹر خالد کے پاس لے آئے  انسپکٹر کہنے لگا یہ دونوں تو بہت معصوم اور سیدھے سادھے ہیں آپ نے ان کو زیادہ بے وقوف بنانے میں کوئی کسر نہیں چھوڑی  پھر شفیق سے کہنے لگے دیکھیں اگر انسان نہ پڑھیں تو گدھوں جیسے بے وقوف بن جاتے ہیں مگر گدھے کبھی انسان نہیں بن سکتے  آپ کا گدھا اس ماسٹر صاحب کے پاس ہے  ماسٹر صاحب بہت شرمندہ ہوئے اور شفیق کمہار سے معافی مانگی اور پانچ ہزار فیس والے بھی واپس کر دئیے  پھر انسپکٹر شامو ان کو اپنے گھر لے گیا اور ان کا بیٹا بن کے ان کی کفالت کرنے لگا  
غریب اللہ غازی  پرانے زمانے کا دور تھا  ایک شخص ٹوپیاں فروخت کرکے اپنی گزر بسر کیا کرتا تھا  لوگ اس وقت ننگے سر پھرنا معیوب سمجھتے تھے اس لئے اپنے سروں پر ٹوپی یا پگڑی رکھتے تھے ایک دن گرمی کے موسم میں ٹوپیاں بیچنے والا دوپہر کے وقت ایک درخت کے سائے میں آرام کرنے کے لئے لیٹ گیا اسے نیند آگئی  اس کے برابر میں ٹوپیوں سے بھرا ہوا تھیلا رکھا ہوا تھا  جب سوکر اٹھا تو اس نے دیکھا کہ ٹوپیوں سے بھرا ہوا تھیلا غائب ہے  اچانک اس کی نظر درخت کے اوپر بیٹھے ہوئے بندروں پر پڑی جہاں بندر اس کی ٹوپیوں سے کھیل رہے تھے  ٹوپیاں فروخت کرنے والا پریشانی میں اپنا سر کھجانے لگا  لیکن وہ یہ دیکھ کر حیران رہ گیا کہ تمام بندر اس کی نقل کرتے ہوئے اپنا اپنا سر کھجا رہے ہیں اس نے ایک دو حرکتیں اور کیں بندر اس کی ہر حرکت کی نقل کرتے رہے  جاری ہے  اچانک اس کے ذہن میں ایک آئیڈیا آیا اس نے اپنے سر پر سے ٹوپی اتار کر زمین پر پھینک دی  درخت پر موجود تمام بندروں نے اس کی نقل کرتے ہوئے اپنے اپنے سروں سے ٹوپیاں اتار کر زمین پر پھینک دیں  اس طرح ٹوپیوں کے مالک نے اپنی ٹوپیوں کو جمع کیا  تھیلے میں دوبارہ ڈال کر واپسی کی راہ لی  کافی عرصہ بعد اسی ٹوپیاں بیچنے والے ایک ایک پوتا بھی ٹوپی فروش بن گیااس نے اپنے دادا جان سے بندروں والی کہانی سن رکھی تھی  اس نے بندروں کو آزمانے کے لئے ایک دن ٹوپیاں تھیلے میں ڈالیں اور دوپہر کے وقت ایک درخت کے نیچے سستانے کے لئے لیٹ گیا اس کی توقع کے عین مطابق کچھ دیر بعد بندروں نے اس کا تھیلا اٹھا لیا  اس نے اپنے دادا کے مطابق سر کھجانا شروع کیا تو بندروں نے بھی اس کی نقل کی لیکن کچھ دوسری حرکتیں کرنے کے بعد اس نے اپنی ٹوپی زمین پر پھینکی لیکن بندروں نے اپنی ٹوپیاں نہ پھینکیں  ابھی وہ سوچ ہی رہا تھا کہ ایک بندر درخت سے نیچے اترا زمین پر پڑی ہوئی ٹوپی اٹھائی پھر اس نے ٹوپی فروش کے تھپڑ رسید کیا اور کہا کہ بے وقوف کیا تو سمجھتاہے کہ صرف تیرا ہی دادا تھا جو تجھے کہانی سنا گیا ہمارا دادا بھی ہمیں بتا گیا کہ آئندہ کسی ٹوپی فروش کے ہاتھوں بے وقوف نہیں بننا اس لئے ہم بندروں نے تمہاری نقل میں اپنی ٹوپیوں کو اپنے سروں سے اتار کر پھینکنے سے انکار کر دیا تھا پیارے بچو اس واقعہ کو غور سے پڑھیں اور دیکھیں کہ انسان اور بندروں سے ہوشیار کون رہا ہمارے سو سائٹی کے بندربھی بندروں کی طرح سیانے ہو گئے ہیں آج اگر ہم دیکھیں تو ہماری سوسائٹی میں دوسروں کو بے وقوف بنانے کی وبا عام ہے ہر فرد اپنے مفاد کی خاطر دوسرے کا گلا کاٹنے پر تلا ہوا ہے بے پناہ ہوشیاری کے سحر میں ایک فیکٹری مالک پھل فروش ،دودھ والا ،مہنگائی کاروناروتے ہیں لیکن ہر فرد سے مصنوعی مہنگائی کر رکھی ہے ہر شخص یہ سمجھتا ہے کہ صرف وہی عقل مند ہے اور دوسرے بے وقوف ہیں آج ہر شخص اپنے منافع کو سود کے ساتھ وصول کرنے پر تلا ہوا ہے  جو معاشرے کے لئے ایک المیہ ہے ضرورت اس امر کی ہے کہ ہو شیاری چالا کی کو چھوڑ کر اصولوں کے مطابق زندگی گزاریں اس میں دنیا و آخرت کی کامیابی مضمر ہے  
شکیل صدیقی  مجھے عقیل کہتے ہیں اور میں ساتویں جماعت کا طالب علم ہوں  آج کل میرے سالانہ امتحان ہورہے ہیں  آج منگل ہے اور میرا اردو کا پرچہ ہے  میں نے پوری تیاری کرلی ہے  جی ہاں  میں فرسٹ آؤں گا  جب وین آنے کا وقت ہوا تو میں نے ڈریس پہننا شروع کیا  پتا چلا کہ پتلون کی زِپ خراب ہو گئی ہے  دوسری پتلون کھونٹی پر لٹکی ہوئی مل گئی،لیکن ماسی نے اسے دھویا نہیں تھا  سخت بدبو آرہی تھی  داغ دھبے پڑے ہوئے تھے  دراصل اس میں میرا کوئی قصور نہ تھا  میں پانچ چھ لڑکوں کے ساتھ گلی میں کرکٹ کھیل رہا تھا کہ گیند سامنے والے ورک شاپ میں چلی گئی  میں گیند لینے چلا گیا  گیند تو مل گئی،لیکن مکینک لڑکے نے شرارت میں اپنے ہاتھ میری پتلون پہ رگڑ دیے  سکول کی پتلون میں نے اس لیے پہن لی تھی کہ کل ماسی آئے گی تو دھودے گی،لیکن ماسی نے چھٹی کرلی  جاری ہے  اُف کہاں جاؤں  کیا کروں  یاد آیا کہ امی زِپ درست کر لیتی ہیں  پہلے بھی کئی بار درست کر چکی ہیں  میں نے باورچی خانے میں جاکر کہا امی  پتلون کی زِپ خراب ہو گئی ہے  تو میں کیا کروں  انھوں نے ڈانٹنے والے انداز سے کہا رات کو اپنا یونی فارم چیک کر لینا چاہیے تھانا  وہ ابو کے لیے ناشتا بنارہی تھیں،اس لیے کوئی بات سننے کو تیار نہیں تھیں  بات تو وہ ٹھیک کہہ رہی تھیں،مگر اس وقت تو دیر ہورہی تھی  سکول کی وین آجاتی تو مصیبت آجاتی  امی  آج میرا پرچہ ہے نا  بس آپ زِپ صحیح کر دیجیے  اپنی باجی سے کرالو  میں دوڑا ہوا ان کے پاس گیا تو ننھے کے ساتھ لوڈو کھیل رہی تھیں  باجی  میرے پتلون کی زِپ خراب ہوگئی ہے  میں نے رودینے والی آواز میں کہا  اچھا میرے پاس رکھ دو  میں اپنی گیم ختم کرلوں،اس کے بعد درست کردوں گی  وین تو دیر سے آتی ہے نا  نہیں،آج جلدی آئے گی  آج تو پرچہ ہے نا  پرسوں تو وین کا ٹائر پنکچرہو گیا تھا،اس لیے وہ دیر سے آئی تھی  میں نے وضاحت کی  اچھا ٹھیک کیئے دیتی ہوں،بابا  تم جاکر سوئی دھاگے کا ڈبالے آؤ  میں دوڑتا ہوا دوسرے کمرے میں گیا اور سلائی مشین کی دراز سے ڈبا نکال کر لے آیا  باجی نے ڈبے سے بلینڈ نکال کر سلائی کاٹ دی اور زِپ نکا ل دی  زِپ رواں ہو گئی  اب انھیں زِپ کے دونوں کناروں کی سلائی کرنا تھی،جو ہاتھ کاکام تھا  انھوں نے ابھی پہلا ٹانکا لگایا تھا کہ سوئی ان کی اُنگلی میں چبھ گئی  تھوڑا سا خون بھی نکل آیا  میرے ساتھ بھی کئی بارایسا ہوا تھا،مگر میں نے کبھی کوئی پروا نہیں کی  اس وقت نہ جانے کیا ہوا،باجی نے تو وہ اُدھم مچا دیا جیسے کسی نے ان کی اُنگلی پر چھری پھیر دی ہو  ہائی اللہ  یہ کیا ہو گیا  اس کے سوا ان کے منہ سے کچھ نکل ہی نہیں رہا تھا  اوئی میں مرگئی  باجی  کچھ نہیں ہوا  نل پر جا کر ہاتھ دھولیں  میں نے ہمدردی سے کہا  میں نہیں لگا رہی زِپ  انھوں نے جھنجلا کر کہا اور پتلون ایک طرف پھینک دی  میں نے باورچی خانے کا رخ کیا اور امی سے باجی کی شکایت کردی  امی نے کہا کہ وہ ناشتہ تیار کر چکی ہیں  خود لگا دیں گی  میں نے سوچا جب تک اپنی ڈبیا چیک لرلوں  اس میں بال پوائنٹ،پنسل ،ربڑ اور شاپنر ہے یا نہیں  ڈبیا کھولی تو اس میں بال پوائنٹ نہیں تھا  حالانکہ میں نے رات ہی کو رکھا تھا  مجھے یقین تھا کہ ارسلان لے گیا ہو گا  جب اس کی کوئی چیز گم ہو جاتی ہے تو وہ میری ڈیبا سے نکال لیتاہے  وہ سکول جا چکا تھا  اب میں کہا جاؤں  میں نے امی سے پیسے لیے اور دوڑتا ہوا دوکان تک گیا  دوکان بند تھی  پھر گھر کی طرف دوڑا،ایک اور بچے سے ٹکڑا گیا جو اسٹیل کی چھوٹی بالٹی میں دودھ لے کر آرہا تھا  دھکا لگنے سے دودھ گر پڑا اور سڑک سفید ہو گئی  وہ مرنے مارنے پر تُل گیا  میں نے دو تین بار معافی مانگی تو کہیں جا کر جان چھوٹی  اب دوڑنے کے بجائے اطمینان سے چلنے لگا ،گھر کے قریب پاؤں پھسلا تو سڑک پر گر پڑا  وہ کیلے کا چھلکا تھا،جو کسی بدتمیز اور گنوار لڑکے نے پھینکا تھا  پھر یاد آیا کہ شام کومیں نے بھی تو ٹھیک اسی جگہ کھڑے ہو کرکیلے کھائے تھے  ممکن ہے وہ چھلکے میں نے ہی پھینکے ہوں  اچھا اب چھلکوں کے بجائے بال پوائنٹ کے بارے میں سوچنا چاہیے  گھر پہنچ کر باجی سے کہا تو انھوں نے اپنا پرس کھول کر چمکیلا والا بال پوائنٹ مجھے دے دیا  چمکیلا بال پوائنٹ دیکھ کر ننھا مچل گیا اورضد کرنے لگا کہ میں بال پوائنٹ سے لکھوں گا  چمکیلا بال پوائنٹ مجھے دو  میں نے بال پوائنٹ اپنی ڈبیا میں رکھا اور ڈبیا جاکر اپنے کمرے میں گدے کے نیچے چھپادی  پھر اسٹور میں جاکر سکول ڈریس پہنا  چونکہ میرے جوتوں میں تسمہ ہے،میں نے اسے کسنے کے لیے زور لگایا تو تسمہ ٹوٹ کر ہاتھ میں آگیا  یاد آیا کہ ایک جوڑی تسمہ فالتو ہے ،مگر کہاں ہے  ذہن پر زور ڈالا تو یاد آیا کہ ننھے نے کل رات کو دونوں تسمے آپس میں باندھ کر لمبا کر لیا تھا،پھر اس سے اپنے کھلونا اونٹ کی گردن باندھ دی تھی اور اونٹ کو صحن میں دوڑاتا پھر رہا تھا،اونٹ پانی کی بالٹی میں مل گیا  ننھا اسے رات کو نہلا رہا تھا  پھر پتا نہیں کیا ہوا کہ اس نے اونٹ کو پانی میں ڈبو دیا  میں نے اس کی گردن سے تسمہ کھولا اور جوتے میں ڈال لیا  وہ گیلا ہو گیا تھا،اس لیے دشواری ہوئی  بہ ہر حال اب پاؤں سے جوتے کے نکلنے کا اندیشہ نہیں تھا  ابو کے ساتھ ناشتہ کیا  سکول کی وین آنے میں صرف دس منٹ رہ گئے تھے  وین آگئی تو میں نے ڈبیا بسترکے نیچے سے نکالی اور وین میں سوار ہو گیا  امتحان ہال میں بیٹھنے سے پہلے میں نے اپنے دوست شجاع کو بتایا کہ میں نے آج اردو کے پرچے کی تیاری اچھی کرلی ہے،اُمید ہے کہ میں فرسٹ آؤں گا  میری بات سن کر وہ ہنسنے لگا  مجھے بُرا لگا  میں نے کہا کہ جب رزلٹ آئے گا،تب دیکھنا  وہ ہنسا اور ہنستا چلا گیا  جب ٹیچر نے پرچہ دیا تو میں رونے لگا اور روتا ہی چلا گیا  اس لیے کہ اس دن اردو کے بجائے سوشل اسٹیڈیز کا پرچہ تھا  میں نے آنسو پونچھ کر کسی نہ کسی طرح سے پرچہ حل کیا  سوشل اسٹیڈیز مجھے آتی نہیں تھی،مگر جتنی آتی تھی وہ لکھ دی  جی ہاں  اُمید ہے کہ اب میں امتحان میں بُرے نمبروں سے فیل ہو جاؤں گا  گھر آکر میں نے کسی کو نہیں بتایا کہ پرچہ کیسا ہواہے ،بلکہ اسے چھپا کر تکیے کے نیچے رکھ دیا  میز کی دراز کھول کر سالانہ امتحان کی ڈیٹ شیٹ دیکھی  اس میں بھی سوشل اسٹیڈیز لکھا تھا  تو پھر کیا بات تھی  ششما ہی امتحان کی ڈیٹ شیٹ میں نے بہت سنبھال کر میز کی اسی دراز میں رکھی ہوئی تھی ،کیونکہ میں اس امتحان میں فرسٹ آیا تھا  اسے دیکھا تو اس میں آج کے دن اردو کا پرچہ لکھا تھا  اتفاق سے تاریخ آج ہی کی تھی،البتہ مہینہ بدلا ہوا تھا  امتحان کی تیاری میں نے اسی ڈیٹ شیٹ کو دیکھ کر کر ڈالی تھی  
رابعہ فاروق ،ڈیرہ اسماعیل خان  میرا نام خورشید بٹ ہے  میں نے اپنے گھر کی بیٹھک میں کریانے کی ایک چھوٹی سی دوکان کھولی ہوئی ہے  لوگوں کے خیال میں ،میں کافی بزدل آدمی ہوں  جنوں بھوتوں کے واقعات سے بہت ڈرتا ہوں  آج سے پانچ سال پہلے میں چوکیدار تھا  میری ڈیوٹی شہر کے ایک بازار میں لگی تھی  میں رات 8سے صبح8تک ڈیوٹی کرتا تھا  ایک رات ایسا واقعہ ہوا جس کی وجہ سے میں نے نوکری چھوڑی  جنوری کے آخری ایام چل رہے تھے  رات 2بجے کا وقت تھا تو مجھے تھوڑی سی اونگھ آگئی  ڈھائی بجے کے قریب میری آنکھ کسی گاڑی کی آواز سے کھلی  میں نے دیکھا کہ ایک پرانے ماڈل کی گاڑی دور سے آرہی ہے  میں چوکنا ہو کر بندوق سنبھال کر بیٹھ گیا  گاڑی میرے قریب سے گزری تو میں نے گاڑی اور گاڑی والے کا جائزہ لیا  جاری ہے  ایک آدمی ہیٹ اور کوٹ پہنے ہوئے تھا اور ڈرائیونگ کررہا تھا  ہیٹ کا اگلا حصہ کافی نیچے تھا  اس کی آنکھیں نظر نہیں آرہی تھیں  گاڑی میں کوئی اور فرد سوار نہیں تھا  تھوڑی دور جا کر اس آدمی نے گاڑی روک دی  وہ گاڑی سے اُترا اور میری طرف دیکھ کر اُنگلی سے مجھے اپنے قریب آنے کا اشارہ کیا  جب میں اس کے قریب گیا تو اچانک اس آدمی کا قد بلند ہونا شروع ہو گیا اور چند سیکنڈ کے اندر اس آدمی کا قد اتنا بڑھ گیا کہ دوکانوں کی چھتوں سے بھی کئی فیٹ اوپر چلا گیا اور پھر اچانک اس آدمی نے میری طرف گردن موڑی  خوف کے مارے گھگی بندھ گئی تھی  ایسے لگتا تھا جیسے ابھی میری موت واقع ہو جائے گی  میرے ہاتھ پیر ٹھنڈے برف ہو گئے تھے  اس نے میری طرف دیکھا  اس کی آنکھیں چونے کی طرح سفید تھیں  میں نے زور دار چیخ ماری اور جلدی سے ساتھ والی گلی میں گھس گیا  اس نے میری کندھے کی طرف اپنا ہاتھ بڑھایا  میں اپنا پورا زور لگا کر بھاگتا چلا گیا  پیچھے سے ایسی آوازیں آرہی تھیں جیسے کوئی خونخوار جانور غرارہا ہو  ایک دفعہ آواز آئی تمھارے پیسے گر گئے ہیں آؤ یہ لے لو اور پھر چلے جاؤ  لیکن مجھے پتا تھا کہ یہ سب دھوکا ہے  وہ شیطانی مخلوق مجھے اپنے شکنجے میں جکڑ نا چاہتی ہے  میں گلیوں میں بھا گتا رہا  آخر کچھ منٹ بعد اپنے گھر کے دروازے پر تھا  میں نے اِدھر اُدھر دروازے کو پیٹا  ساتھ ساتھ بچاؤ بچاؤ کی آواز بھی لگائی  میرے ذہن میں تھا کہ اگر وہ شیطانی مخلوق میرے پیچھے آبھی گئی تو بہت سے لوگوں کو دیکھ کر بھاگ جائے گی  میری کوشش رائیگا ں نہیں گئی  محلے کے کئی افراد میرا شور سن کر دروازہ کھول کر گلی میں آگئے  میری بیوی نے جلد ہی دروازہ کھول دیا  میں بے دم ہو کر اندر گر پڑا  محلے داروں نے مجھے اُٹھا کر کمرے میں بستر تک پہنچایا  میں دیوانہ وار بول رہا تھا گھر کا دروازہ بند کرو،جلدی کرو،جلدی کرو  جلدی سے گھر کا دروازہ بند کر دیا گیا  فرید چچا نے میرے لیے چائے بنوائی  مجھے لحاف اوڑھایا گیا  لحاف میں بیٹھ کر میں نے گرم گرم چائے پی تو اوسان بحال ہوئے  آخر میں نے تمام لوگوں کو اپنے ساتھ پیش آنے والا واقعہ سنایا  تمام لوگ انگشت بدنداں رہ گئے  بہر حال کچھ دیر بعد تمام لوگ اپنے اپنے گھروں کو روانہ ہو گئے  میں نے شکر انے کے دو نوافل ادا کیے اور سو گیا  اس واقعے کے بعد میں نے چوکیدار کی نوکری چھوڑ دی  
شیخ عبدالحمید عابد  مسٹر حیرت اور مسٹر ناک دونوں پڑوسی تھے اور اکثر ساتھ ساتھ رہتے تھے  ان کی دوستی بہت پرانی تھی  گاؤں والے ان کی دوستی کی مثال دیتے تھے،لیکن ایک بات بہت بُری تھی کہ دونوں دوست اکثر بے پرکی اُڑایا کرتے تھے اور جس بات پر اَڑ جاتے تھے  اس سے پیچھے نہ ہٹتے  ایک دفعہ مسٹر حیرت کہنے لگے میں نے اُڑتی ہوئی گائیں دیکھی ہیں،جو پرندوں کی طرح اُڑتی ہیں  یہ سن کر مسٹر ناک نے جواب دیا اور میں نے ہتھوڑے اور کیلیں کھیتوں میں اُگتے دیکھی ہیں  یہ جواب سن کر مسٹر حیرت کا منہ حیرت سے کھلے کا کھلارہ گیا  ایک دن مسٹر حیرت اور مسٹر ناک لکڑیاں لینے جنگل میں جارہے تھے  مسٹر ناک نے پوچھا میرے دوست  کیا تمھارے پاس نیا کلہاڑاہے  ہاں  نیا ہے  جاری ہے  مسٹر حیرت نے کہا اور ایسا کلہاڑا تم نے پہلے کبھی نہ دیکھا ہو گا  یہ صرف لکڑیاں ہی نہیں کاٹتا،بلکہ پتھروں کو بھی کاٹ دیتاہے  مجھے یقین نہیں آرہا  مسٹر ناک نے کہا پھر بھی میرے کلہاڑے کا جواب نہیں یہ اگر چہ پرانا ہے،لیکن تم نے سنا ہو گا کہ اولڈاز گولڈ  کوئی میرے کلہاڑے کا مقابلہ نہیں کر سکتا  صرف ایک مرتبہ سان پر رگڑنے کی ضرورت ہے  پھر تم چاہوتو اس سے اپنی شیوبنالو  یہ سن کر مسٹر حیرت کہنے لگے مجھے اپنے کلہاڑے کو چمکانے کے لیے سان کی ضرورت نہیں،ایسا کرنے کے لیے صرف میری ایک پھونک ہی کافی ہے اور پھر میری ایک ضرب بڑے سے بڑے درخت کو نیچے گرانے کے لیے کافی ہے  یہ سن کر مسٹر ناک بھلا کب پیچھے رہنے والے تھے  اپنے کلہاڑی کے دستے کو مضبوطی سے پکڑ کر بولے مجھے صرف کلہاڑے کو ہوا میں لہرانے کی ضرورت ہے بڑے بڑے درخت خود بخود زمین سے کٹ کرنیچے گر پڑتے ہیں  مسٹر حیرت نے کہا اچھا ایسی بات ہے تو ذرا اس سیب کے درخت کو تو کاٹ کر دکھاؤ  مسٹر ناک نے جواب دیا یہ کون سی مشکل بات ہے،لو ابھی دیکھ لو  یہ کہہ کر جونہی انھوں نے کلہاڑا ہوامیں لہرانے کے لیے اُٹھایا،ان کی کنپٹی پر ایک زور دار مکاپڑا اور مسٹر ناک اُچھل کر دور جا پڑے  مسٹر حیرت  یہ کیا بد تمیزی ہے  وہ درد سے چلاّئے  یہ میری بد تمیز ی نہیں ہے،مسٹر ناک  میں ایسی حرکت کبھی نہیں کرتا  مسٹر حیرت بولے  اب جو مسٹر ناک نے دیکھا کے باغ کا مالی مزید پٹائی کرنے کے لیے آگے بڑھ رہا تھا  پھر تو آپ سمجھ ہی سکتے ہیں کہ دونوں گپّی دوست وہاں سے کس طرح رفو چکر ہوئے ہوں گے  خزاں کا موسم آیا تو مسٹر حیرت اور مسٹر ناک نے اپنی بندوقیں صاف کیں اور شکار کو نکل کھڑے ہوئے  راستے میں مسٹر حیرت کہنے لگے آؤ ہم کسی ریچھ کو تلاش کریں،ہم آسانی سے مارلیں گے  مسٹر ناک نے یہ سن کر حیرت کا تمسخر اُڑایا اور کہا ایک کیا میں تو ایک درجن ریچھوں کو ایک ساتھ مار سکتا ہوں  مجھے یاد ہے کہ جب میں چھوٹا سا تھا تو میں نے ایک گھنٹے میں دو درجن خرگوش شکار کیے تھے  یہ سن کرمسٹر حیرت بھلا کب پیچھے رہنے والے تھے،بولے اور جب میں بچہ تھا تو ایک وقت میں اتنے خرگوش شکار کر لیتا تھا کہ مجھے ان کو لے جانے کے لیے چھکڑے منگوانے پڑتے تھے  اس لیے میں صرف موٹے موٹے خرگوش لے جاتا اور باقی کوؤں کے لیے چھوڑ دیتا تھا  اس میں حیرانی کی کون سی بات ہے  مسٹر ناک نے کہا میں نے ایک دفعہ گندم کے دانے جتنی گولی سے چودہ مرغا بیاں گرالی تھیں  مسٹر حیرت کہاں پیچھے رہنے والے تھے،تیزی سے بولے تمھیں معلوم ہے ایک دفعہ میرے ساتھ کیا ہوا  کوئی معمولی سا واقعہ ہوا ہو گا  مسٹر ناک نے طنزیہ انداز میں لقمہ دیا اصل واقعہ تو میرے ساتھ ہوا تھا،جب شکار کے دوران میری سب گولیاں ختم ہو گئیں تو میں نے ایک چھو ٹی سی کیل کو بطور گولی استعمال کرکے دو ہاتھیوں کو ایک ہی وار میں ہلاک کر دیا تھا،بلکہ کیل ہاتھیوں کو چیرتے ہوئے جاکر لومڑی کی دُم پر لگی اور دُم اَڑ کر درخت کی شاخ سے اٹک گئی  مسٹر حیرت نے اس واقعے کاکوئی اثر نہ لیا اور اپنی دُھن میں بولتے گئے پچھلے سال میں نے اپنی بندوق میں گولی کی جگہ کھانے میں استعمال ہونے والے مصالحے ڈال دیے اور مرغابیوں کو نشانہ بنا کر ایک ہی حملے میں سات مرغابیوں کو گرادیا  جب میں انھیں اُٹھانے گیا تو وہ روسٹ ہو چکی تھیں  جنھیں میں مزے لے لے کر کئی روز تک کھاتا رہا  بہتر یہ ہے کہ تم شکار وغیرہ چھوڑ کر کسی گھر کا باورچی خانہ سنبھال لو  مسٹر ناک نے چوٹ کی  اسی طرح لڑتے جھگڑتے ہوئے دونوں واپس اپنی بستی پہنچ گئے  حالانکہ دونوں شکار کے لیے نکلے تھے،لیکن انھیں گپیں ہانکنے سے فرصت ہی کب تھی کہ وہ شکار کرتے  بستی میں گھروں کے باہر گیلے کپڑے رسیوں پر سوکھ رہے تھے  مسٹر ناک نے بندوق اُٹھائی اور ایک سوکھی ہوئی ٹوپی کو نشانہ بنایا،تاکہ مسٹر حیرت پر اپنی نشانہ بازی کا رعب جمانے کا موقع مل سکے  مسٹر حیرت نے بھی اپنی بندوق اُٹھالی  تب جو دونوں کی بندوقیں چلیں تو سوکھے ہوئے کپڑوں میں گولیاں چھید کر گئیں  یہ منظر دیکھ کو دونوں قہقہے لگانے لگے  ادھر گولیوں کی آواز سنتے ہی بستی کے لوگ باہر نکل آئے اور یہ دیکھ کر مسٹر حیرت اور مسٹر ناک نے ان کے کپڑے گولیوں سے چھلنی کردیے ہیں ،ان کے پیچھے بھاگے اور پکڑ کر دونوں کی خوب مرمت کی  اس کے بعد کئی روز تک تو دونوں کی ہمت نہ پڑی،لیکن بے پَر کی اُڑانے سے وہ کہاں باز رہنے والے تھے  ان ہی دنوں خدا کا کرنا ایسا ہوا کہ مسٹر حیرت کی جھونپڑی کولالٹین سے آگ لگ گئی اور پھیلتے پھیلتے مسٹر ناک کے اسٹور روم تک پہنچ گئی  ان کے پڑوسی مدد کو بھاگے کہ آگ بجھائیں ،لیکن دونوں دوست آگ پر قابو پانے کے بجائے اونچی ہانکنے لگے  مسٹر ناک نے فرمایا میرا خیال ہے کہ آگ جمے ہوئے دودھ سے بہتر طور پر بجھائی جا سکتی ہے  مسٹر حیرت نے کہا جمے ہوئے دودھ کے مقابلے میں شہد زیادہ بہتر ہے اس وقت جو آگ لگی ہوئی ہے اس پر ایک ڈرم شہد پھینک دیا جائے تو آگ فوراً بجھ جائے گی  ابھی وہ باتیں ہی کررہے تھے کہ ان کے گھر کی چھت سامان سمیت جل کر زمین پر آگری  مسٹر حیرت اور مسٹر ناک پر چھت کا سایہ بھی نہ رہا  یہ دیکھ کر دونوں کو احساس ہوا کہ کتنا بھاری نقصان ہو گیا  دونوں ایک دوسرے کے گلے لگ گئے اور دھاڑیں مار مار کر رونے لگے  اس دن کے بعد سے اب تک مسٹر حیرت اور مسٹر ناک بے گھر ہیں  دونوں نے خاموشی اختیار کر لی ہے  اب پڑوسی بھی امن وسکون سے ہیں  
سیدہ ناہیدنرگس،کراچی  ایک دفعہ کا ذکر ہے کہ کسی گاؤں میں بہت ہی غریب دھوبی رہتا تھا  کپڑوں کی دھلائی کے ساتھ ساتھ اسے آسمان کو قریب سے دیکھنے کا بہت شوق تھا  وہ اور اس کی بیوی روز دھوبی گھاٹ پر کپڑے دھونے جاتے تھے  ایک روز جب اس کی بیوی کپڑوں کو سکھا رہی تھی،اس کی نظر آسمان پر پڑی  کیا دیکھتی ہے کہ آسمان سے ایک ہاتھی اُڑتا ہوا زمین پر اُتر رہا ہے  جیسے ہی وہ زمین پر اُتر اتووہ غائب ہو گیا  دو تین روز تک وہ دونوں یونہی ہاتھی کو زمین پر اُتر تا دیکھتے رہے  انھوں نے فیصلہ کیا کہ کل وہ اس ہاتھی پر نظر رکھیں گے کہ ہاتھی زمین پرکیوں اُترتا ہے اور پھر غائب ہو جاتاہے،آخر ایسا کیوں ہے  اگلے دن دونوں شدت سے اس ہاتھی کا انتظار کرنے لگے  آسمان پر بار بار نظر دوڑانے لگے  جاری ہے  آخر ان کو آسمان سے ہاتھی زمین پر اُترتا نظر آہی گیا  دونوں اس کے پیچھے چل پڑے ہاتھی گنے کے کھیتوں میں گھس گیا اورخوب پیٹ بھر کر گنے کھانے لگا  ہاتھی کا پیٹ بھرا اور اُڑنے کی تیاری کرنے لگا  جیسے ہی اس نے اُڑان بھری دونوں میاں بیوی نے بھی ہاتھی کی دُم پکڑلی اور ہاتھی کے ساتھ اُڑنے لگے  ہاتھی آسمان کی بلندیوں کو پہنچا تو دھوبی کیا دیکھتا ہے کہ ایک پہاڑ ہیرے سونے کے جواہرات سے چمک رہا ہے  یوں لگ رہا تھا جیسے کوئی اپنا خزانہ یہاں چھوڑ کر بھول گیا ہے  دونوں میاں بیوی کی آنکھیں کھلی کی کھلی رہ گئیں  آخر ہاتھی پہاڑ پر اُتر گیا  دونوں میاں بیوی بھاگ کر سونے پر ٹوٹ پڑے اور زیادہ سے زیادہ سونا اکھٹا کرنے کی کوشش کرنے لگے  رات کے بڑھتے اندھیرے سے پریشان ہونے لگے  انھوں نے سوچا کہ صبح ہوتے ہی وہ ہاتھی کی دُم پکڑ کر زمین پر اُتر جائیں گے  آخر صبح ہوئی اور ویسا ہی کیا  زمین پر اُتر ے اور اپنے گھر کی طرف رواں دواں ہو گئے  ایک غریب دھوبی جو روز بروز امیر ہوتا جارہا تھا،اس کو دیکھ کر سارا گاؤں حیران وپریشان ہو گیا کہ اچانک ایسا کیا ہوا کہ دھوبی ا تنا امیر ہو گیا ہے  گاؤں کے لوگ دھوبی کے پاس آئے اور اس کے یوں اچانک امیر ہونے کا راز پوچھنے لگے  دھوبی ان کو کچھ نہ بتاتا  ایک دن دھوبی کسی کام سے شہر سے باہر نکل گیا  اس بات کا فائدہ اُٹھاتے ہوئے ان کی ہمسائی دھوبن کے پاس آئی اور باتوں باتوں میں خزانے کا راز اُگلوالیا  رات کو جب دھوبی واپس آیا دھوبن نے سارا ماجرا بتایا  دھوبی کو اپنی بیوی کی اس حرکت پر بہت غصہ آیا،مگر اب بات ہاتھ سے نکل چکی تھی  صبح سارا گاؤں دھوبی سے مدد مانگنے آگیاکہ وہ ان کے ساتھ کھیتوں میں چلے اور ہاتھی کے ساتھ خزانے تک پہنچانے میں ان کی مددکرے  یہ سب سننے کے بعد دھوبی کے دل میں لالچ پیدا ہوا کہ وہ ان کے ساتھ جاکے اور خزانہ اکھٹا کرکے لائے گا  یہ سوچ کر وہ ان کے ساتھ جانے کے لیے راضی ہو گیا  اگلی صبح سارے گاؤں والے کھیتوں کی طرف نکل گئے اور آنکھیں آسمان پر جمائے بیٹھے تھے  ہاتھی زمین پر اُترا اور گنے کھانے لگا  سب گاؤں والے اس تاک میں تھے کہ جیسے ہاتھی گنے کھا کے فارغ ہو گا ،تو سب اس کی دُم پکڑ کر اس خزانے تک پہنچ جائیں گے  جیسے ہی ہاتھی اُڑنے لگا سب نے اس کی دُم پکڑ لی  دھوبی سب سے آگے اس کی دُم پکڑے ہوئے تھا اور یوں اس کے پیچھے ایک لمبی قطار میں پورے گاؤں والے ایک دوسرے کو پکڑے اُڑتے چلے جارہے تھے  سب گاؤں والے آپس میں باتیں کرنے لگے کہ وہاں اتنا خزانہ ہو گا کہ ہم سب لے کر آسکیں گے کسی نے کہا خود سے سوچنے سے اچھا ہے کہ ہم کیوں نہ دھوبی سے پوچھ لیں  ایک گاؤں والے نے پوچھا کہ وہاں کتنا سونا ہے  دھوبی خزانے کی لالچ میں گاؤں والوں کے ساتھ چل دیا تھا  دُم کو چھوڑتے ہوئےہاتھوں کو پھیلا کر کہنے لگا اتنا زیادہ  یہ کہنے کی دیر تھی کہ سب کے سب زمین پر گر پڑے اور ہاتھی مزے سے آسمان میں اپنی اُڑان بھرنے لگا اور گاؤں والوں کو ان کی لالچ کی سزا مل گئی  
ہنی گرائمر اسکول پہلی کلاس سے لے کر پانچویں کلاس تک تھا یہ اسکول اپنی پڑھائی لکھائی اور مناسب فیسوں کی وجہ سے بہت مشہور تھا یہاں ڈسپلن کا بہت خیال رکھا جاتا تھا اس کی ایک انوکھی بات یہ بھی تھی کہ مختلف مضمون پڑھانے کے لیے الگ الگ ٹیچرز نہیں تھیں بلکہ ہر کلاس کی ایک مس مقرر تھیں اور سارا سال وہ ہی ایک کلاس کو پڑھاتی تھیں یہ استانیاں نہایت تعلیم یافتہ اور مختلف کورسز کرکے یہاں آتی تھیں اسکول کی پرنسپل جو اس اسکول کی مالک بھی تھیں، ایک سخت انٹرویو لے کر ٹیچرز کی تعیناتی کرتی تھیں اور اچھی بات یہ تھی کہ ان استانیوں کی معقول تنخواہیں بھی مقرر کرتی تھیں جس کی وجہ سے ساری ٹیچرز بچوں کو مزید دل لگا کر پڑھاتی تھیں  اس اسکول کے پہلی کلاس سے لے کر چوتھی کلاس کے بچے بہت تمیز دار اور پڑھائی میں دلچسپی لینے والے تھے مگر پانچویں کلاس کے بچوں کی اکثریت بہت شرارتی اور پڑھائی میں کم دلچسپی لینے والی تھی ان میں سے تقریباً تمام بچے ہی پہلی کلاس سے اس اسکول میں پڑھ رہے تھے اور اب پانچویں جماعت میں آکر خود کو سینئر سمجھنے لگے تھے اور انھیں مستقل کلاس میں بیٹھنا دشوار لگنے لگا تھا وہ مختلف حیلے بہانوں سے اپنی مس سے اجازت لے کر ادھر ادھر گھومتے رہتے جن بچوں کو کھڑکی کے پاس بیٹھنے کی سہولت میسر تھی اور وہ جب یہ دیکھتے کہ مس بلیک بورڈ پر کچھ لکھ رہی ہیں تو وہ چپکے سے کھڑکی سے کود کر باہر چلے جاتے اور اسکول کے گراؤنڈ میں مزے سے کھیلتے مس کو تو پتہ بھی نہیں چلتا تھا مگر کبھی کبھی پرنسپل صاحبہ پر ان کی نظر پڑ جاتی تو وہ اپنے چپڑاسی سے کہہ کر انھیں اپنے آفس میں بلا کر ڈانٹ پلا دیتی تھیں ان کے ساتھ ان کی کلاس ٹیچر کی بھی تھوڑی بہت سرزنش ہوجاتی تھی اسکول کی چھوٹی کلاس کے بچوں پر رعب جمانا بھی اس پانچویں جماعت کے شرارتی بچے اپنا فرض سمجھتے تھے  ان کی کلاس ٹیچر مس ندا بہت اچھی تھیں وہ نئی نئی آئی تھیں ان کے بارے میں ان کی کلاس کے بچوں کو یہ پتہ چلا تھا کہ ان کے پاس ماسٹر کی ڈگری ہے مگر گھر کے حالات سے مجبور ہو کر انھیں اس اسکول میں نوکری کرنا پڑ گئی تھی وہ بچوں کو ڈانٹتی بھی نہیں تھیں اور ان پر بہت محنت کرتی تھیں اور ان سے یہ توقع کرتی تھیں کہ وہ بھی خوب دل لگا کر پڑھیں گے  مگر چونکہ ان کی کلاس کے اکثر بچوں کی توجہ پڑھائی سے ہٹ گئی تھی اس لیے جب ماہانہ ٹیسٹ ہوۓ تو اس کلاس کی کارکردگی کوئی خاص نہیں تھی اس کے بیشتر لڑکے فیل ہوگئے تھے اور باقیوں نے جو مارکس لیے تھے وہ بھی تسلی بخش نہیں تھے  یہ رپورٹ جب پرنسپل صاحبہ کے پاس پہنچی تو ان کا پارہ ہائی ہوگیا انہوں نے فوراً مس ندا کو اپنے کمرے میں طلب کیا مس ندا کو اندازہ ہوگیا تھا کہ انھیں کیوں طلب کیا گیا ہے وہ گھبرا کر جلدی سے کمرے سے نکل کر ان کے آفس کی جانب گئیں  سب بچوں کو یہ پتہ چل گیا تھا کہ ان کے رپورٹ کارڈ پرنسپل صاحبہ کی ٹیبل پر موجود ہیں سن گن لینے کے لیے مس ندا کے پیچھے طارق بھی نکلا اور گھوم کر پرنسپل صاحبہ کے کمرے کی پشت پر آگیا طارق اپنی کلاس کے لڑکوں میں سب سے بڑا تھا پرنسپل صاحبہ کے کمرے کی کھڑکی کھلی ہوئی تھا اور وہاں سے اندر کا منظر بہ آسانی نظر آرہا تھا  طارق نے دیکھا کہ مس ندا سر جھکا کر پرنسپل صاحب کے سامنے بیٹھی ہیں پرنسپل صاحبہ کے چہرے پر شدید غصے کے آثار تھے وہ مس ندا کے سامنے رپورٹ کارڈ پھینک کر بولیں مس ندا فاطمہ میں نے آپ کی گھریلو مجبوریاں دیکھ کر اپنے اسکول میں نوکری دی تھی آپ کی کارکردگی سے میں بہت مایوس ہوں پورے اسکول میں آپ کی کلاس کا نتیجہ سب سے برا ہے  اس بے عزتی پر مس ندا کی آنکھوں میں آنسو بھر آئے انہوں نے رندھی ہوئی آواز میں کہا میں تو بہت کوشش کرتی ہوں چوتھی کلاس پاس کرنے کے بعد اس کلاس میں ان بچوں کا یہ پہلا مہینہ ہے ویسے بھی وہ لوگ دو ماہ کی چھٹیاں گزار کر آئے ہیں اس لیے پڑھائی پر زیادہ دھیان نہیں دے سکے آپ مجھے ایک موقع دیں، میں کوشش کروں گی کہ آئندہ ایسا نہ ہو  مس ندا کی حالت دیکھ کر طارق کے جسم سے تو جیسے جان ہی نکل گئی مس ندا بہت اچھی تھیں اور سب بچوں سے بہت اچھا سلوک کرتی تھیں جس کی وجہ سے وہ لوگ بھی ان سے بہت محبّت کرتے تھے ان کی اس بے عزتی نے طارق کو افسردہ کر دیا تھا وہ دل میں سوچ رہا تھا کہ ہماری لاپرواہی اور پڑھائی سے دور دور رہنے کی وجہ سے مس ندا کو ڈانٹ سننا اور بے عزتی برداشت کرنا پڑی ہے  میں آپ کو آخری موقع دے رہی ہوں آپ کی کلاس کا رزلٹ اگر ایسا ہی رہا تو یہ ہمارے اسکول کے لیے بدنامی کا باعث بنے گا لوگ اپنے بچے یہاں داخل نہیں کروائیں گے میں مجبور ہوجاؤں گی کہ آپ کی جگہ کسی اور ٹیچر کا بندوبست کرلوں اپنے اسکول کا معیار مجھے ہر چیز سے زیادہ عزیز ہے بس اب جائیے پرنسپل صاحبہ نے نہایت سخت لہجے میں کہا  اس سے زیادہ سننے کی تاب طارق میں نہیں تھی وہ بھاگ کر واپس اپنی کلاس میں آیا اور جلدی جلدی اپنے ساتھیوں کو بتانے لگا کہ پرنسپل صاحبہ کے کمرے میں کیا ہوا تھا ابھی اس کی بات ختم ہوئی ہی تھی کہ مس ندا بھی کلاس میں آگئیں انہوں نے شکایت کا ایک لفظ بھی زبان سے نہیں نکالا البتہ ان کی آنکھیں بھیگی ہوئی تھیں اور وہ سر جھکا کر اپنی کرسی پر بیٹھ گئی تھیں ان کا اداس چہرہ دیکھ کر طارق کا دل کٹ کر رہ گیا دوسرے بچے بھی غمزدہ تھے ان کی وجہ سے ان کی پیاری مس کی بے عزتی ہوگئی تھی  طارق نے اپنی بوتل میں سے پانی نکالا اور ان کے پاس گیا مس پانی پی لیں اس نے ہلکی سی لرزتی آواز میں کہا اور سر جھکا کر کھڑا ہوگیا مس ندا نے اس کے سر پر ہاتھ پھیرا اور اس سے پانی لے کر پی لیا  شکریہ طارق انہوں نے گلاس واپس کرتے ہوۓ مسکرا کر کہا اب انہوں نے اپنی حالت پر قابو پا لیا تھا ان کے چہرے پر وہ ہی پہلی والی مسکراہٹ نظر آنے لگی تھی انہوں نے ایک نظر پوری کلاس پر ڈالی اور بولیں بچو انٹرویل کی گھنٹی بج گئی ہے اب تم لوگ لنچ کر لو یہ کہہ کر وہ خود بھی اٹھ کر اسٹاف روم میں چلی گئیں  سراج اپنی جماعت کا مانیٹر تھا ان کے جانے کے بعد وہ اپنی سیٹ سے اٹھ کربولا دوستو طارق کی زبان سے ہم نے سب کچھ سن لیا ہے لنچ کرنے کو ہمارا دل نہیں چاہ رہا ہے ہماری وجہ سے ہماری مس ندا پر پرنسپل صاحبہ نے غصہ کیا اس کا ہمیں بہت افسوس ہے اگر ہم لوگ ذمہ داری کا مظاہرہ کرتے، ٹھیک طرح سے اپنا سبق یاد کرکے ٹیسٹ دیتے تو یہ سب کچھ نہ ہوتا وہ تو ہمیں بہت محنت سے پڑھاتی ہیں یہ ہماری ہی کمزوری ہے کہ ہم دھیان نہیں دیتے ہم سب ہی بہت شرمندہ ہیں اس کا ازالہ ہم صرف اس طرح سے کر سکتے ہیں کہ خود کو بدل ڈالیں اور اپنی پڑھائی میں خوب دلچسپی لیں تاکہ انھیں آئندہ ایسی صورت حال سے دو چار نہ ہونا پڑے ہماری وجہ سے ہی انھیں آج یہ بے عزتی اٹھانا پڑی ہے  سب بچوں نے اس بات کا عہد کیا کہ اب وہ خوب دل لگا کر پڑھیں گے اور نہ صرف ٹیسٹوں میں بلکہ سالانہ امتحانوں میں بھی سب سے زیادہ مارکس لے کر دکھائیں گے  اگلے روز اسکول کی ٹیچرز سمیت دوسری کلاس کے سب بچوں کو ایک خوشگوار حیرت کا سامنا کرنا پڑا پانچویں کلاس کے وہ شرارتی بچے جو پورے اسکول میں بدنام تھے، اپنی کلاس میں موجود تھے اور پورے انہماک سے پڑھائی میں مشغول تھے اس روز ان میں سے کوئی بھی واش روم جانے کے بہانے ادھر ادھر گھومتا نہیں دکھائی دیا تھا انٹرویل ہوا تو بھی وہ لوگ خاموشی سے اپنے ساتھ لایا ہوا لنچ کھاتے دکھائی دئیے انٹرویل کے بعد چھٹی تک ایک بار پھر وہ لوگ نہایت سنجیدگی سے اپنی پڑھائی میں مصروف رہے مس ندا یہ سب کچھ دیکھ کر خوشی سے پھولے نہیں سما رہی تھیں آج انہوں نے بچوں کو جو کچھ بھی پڑھایا تھا وہ انھیں ازبر یاد ہوگیا تھا کیوں کہ انہوں نے اسے دلچسپی سے پڑھا تھا  ایک ماہ بعد پھر ٹیسٹوں کے رزلٹ پرنسپل صاحبہ کی ٹیبل پر رکھے ہوۓ تھے وہ حیرت سے پانچویں کلاس کے بچوں کے رپورٹ کارڈ دیکھ رہی تھیں کوئی بچہ ایسا نہ تھا کہ جس نے نوے پرسینٹ سے کم مارکس لیے ہوں  وہ اپنی سیٹ سے اٹھیں اور پانچویں کلاس میں آئیں مس ندا بورڈ پر لکھ رہی تھیں اور تمام بچے ان کی طرف متوجہ تھے پرنسپل صاحبہ کو دیکھ کر وہ اپنی اپنی سیٹوں سے اٹھ کھڑے ہوۓ  مس ندا شاباش انہوں نے مس ندا کا ہاتھ اپنے ہاتھ میں لیتے ہوۓ کہا آپ نے بہت اچھی کارکردگی کا مظاہرہ کیا ہے میں بہت خوش ہوں  یہ سب ان بچوں کی محنت کا نتیجہ ہے مس ندا نے مسکرا کر کہا پرنسپل صاحبہ نے خوش دلی سے کہا ہمارے اسکول کے سب سے زیادہ شرارتی بچے اب سب سے زیادہ اچھے بن گئے ہیں مجھے امید ہے کہ بورڈ کے امتحانوں میں بھی یہ ایسی ہی کار گردگی دکھائیں گے پھر انہوں نے بچوں کو بھی شاباش دی اور چلی گئیں  طارق نے اپنا ہاتھ کھڑا کر کے کوئی بات کہنے کی اجازت طلب کی  ہاں طارق کہیے آپ کیا کہنا چاہتے ہیں مس ندا نے خوشدلی سے کہا پرنسپل صاحبہ کی تعریف سن کر وہ خاصی خوش دکھائی دے رہی تھیں  مس میرے ذہن میں ایک بات آئی ہے طارق کھڑا ہو کر بولا جس طرح اولاد اچھے اچھے کام کر کے اپنے ماں باپ کا نام روشن کرتی ہے ویسے ہی اچھے طالب علم خوب محنت سے پڑھ کر اپنے اپنے ٹیچرز کی عزت کا سبب بنتے ہیں ہمارے ٹیچرز بھی ماں باپ کا درجہ رکھتے ہیں ہمیں چاہیے کہ ان کی عزت اور تکریم کرنے کے ساتھ ساتھ خوب دل لگا کر پڑھیں تاکہ جب ہم امتحانوں میں امتیازی نمبروں سے پاس ہوں تو ان کی عزت میں مزید اضافہ ہو ہم سے بڑی غلطی ہوئی تھی جس کی وجہ سے پرنسپل صاحبہ نے آپ پر غصہ کیا تھا مس ہمیں معاف کردیں  اس اچھے رزلٹ کا کریڈٹ آپ لوگوں کو جاتا ہے اس روز میں نے طارق کو میڈم کے کمرے کی کھڑکی سے اندر جھانکتے ہوۓ دیکھ لیا تھا اس نے ہی آپ کو بتایا ہوگا کہ آپ کی ٹیچر پر کیا بیتی ہے یہ آپ سب لوگوں کا اچھا پن ہے کہ اپنی ٹیچر کو آئندہ ایسی صورت حال سے بچانے کے لیے تمام شرارتیں چھوڑ کر خود کو پڑھائی کی جانب راغب کرلیا ایسا صرف حساس بچے ہی کرتے ہیں ایسے بچے دل کے بہت اچھے ہوتے ہیں وہ اپنے ارد گرد ہونے والی باتوں سے باخبر رہتے ہیں اور دوسروں کے کہے بغیر بھی اچھے اچھے کاموں میں مصروف رہتے ہیں اس روز میں نے آپ لوگوں سے ایک لفظ بھی اس بارے میں نہیں کہا تھا مگر آپ لوگوں نے خود سے ہی یہ فیصلہ کر لیا تھا کہ اب اپنی پڑھائی لکھائی کی طرف خوب توجہ دیں گے اب رہی بات پرنسپل صاحبہ کے غصہ کرنے کی تو اگر پرنسپل صاحبہ کی ڈانٹ نہ پڑتی تو اس ماہ بھی ہماری جماعت کا وہ ہی رزلٹ ہوتا جو پچھلے ماہ تھا مس ندا نے ہنس کر کہا سب بچوں کے چہروں پر بھی مسکراہٹ آگئی  
راؤجی  اُن چارگہرے دوستوں کی عمریں25سال کے لگ بھگ تھیں  وہ ٹرین میں ایک شہر سے دوسرے شہر جارہے تھے  ریل کے ڈبے میں بیٹھے وہ چاروں خوش گپیوں میں مصروف تھے کہ ان کی نظرالگ تھلگ بیٹھے شخص پر پڑی جو سونے کے فریم کی عینک لگائے قیمتی لباس پہنے ہوئے تھا  اس کے سر پر قیمتی ٹوپی ،  گلے میں سونے کی موٹی زنجیر تھی  اس کی واسکٹ میں بھی ایک سونے کی زنجیر لٹک رہی تھی جس کا دوسرا سِرا واسکٹ کی جیب میں جارہا تھا  کچھ دیر بعد اس نے اس زنجیر کی مدد سے جیبی گھڑی نکالی،وقت دیکھا اور واپس جیب میں ڈا لی ،گھڑی بھی سونے کے فریم میں جڑی ہوئی تھی  غرض کہ اس کی ہر ایک چیز اور اس کا حلیہ،اس کے امیروکبیر ہونے کی گواہی دے رہا تھا  چاروں دوست اس کا غورسے جائزہ لے رہے تھے  جاری ہے  فرسٹ کلاس کے اس ڈبے میں ان پانچ کے سوا کوئی اور نہیں تھا  ایک دوست ،عمردراز بولا مجھے تویہ کوئی بڑاوڈیرہ یا جاگیردار لگتاہے  وڈیرے ،جاگیردار کبھی اکیلے سفرنہیں کرتے،ان کے ساتھ لاؤ لشکر ہوتاہے  دوسرے دوست رحیم بخش نے کہا  مجھے تویہ کوئی بڑا سرکاری افسر لگتا ہے  تیسرے دوست عبداللہ نے کہا  چوتھے دوست نے کہا سر کاری افسروں کا ایسا حلیہ نہیں ہوتا،مجھے تویہ کوئی اسمگلر لگتا ہے  یہ چوتھا دوست حمید الدین تھا اور حمیداکے نام سے پکارا جاتاتھا  حمید اچاروں میں سب سے زیادہ چالاک اور لالچی تھا  چاروں دوست رازدارانہ انداز سے باتیں کررہے تھے کہ یہ کوئی بڑی اسامی لگتی ہے  چلو،اسے کسی ترکیب سے بے وقوف بنا کر کچھ مال ہتھیالیتے ہیں  چاروں دوستوں نے ایک منصوبہ بنایا اور اس کے تحت اس امیر آدمی کے پاس پہنچے اور سلام دعا،خیر خیر یت دریافت کرنے کے بعد اس سے کہنے لگے جناب  سفر لمبا ہے ،اس لیے وقت گزاری کے لیے کوئی نہ کوئی مشغل ہونا چاہیے تاکہ سفر آسانی سے کٹ جائے  ایک کھیل ذہن میں آرہاہے  اجازت ہوتوکھیل شروع کیاجائے  امیر آدمی نے معنی خیز انداز میں ان چاروں پر ایک نظر ڈالی اور ان کا سر سری جائزہ لینے کے بعد کہا منظور ہے  چاروں دوستوں نے امیر آدمی کوکھیل کی شرائط بتاتے ہوئے کہا ہم چاروں میں سے ہر ایک آدمی ایک قصہ سنائے گا  اگر آپ نے اس قصے کو سچ تسلیم نہ کیا تو پھر جو کچھ آپ کے پاس اور آپ کی جیب میں ہے وہ میں دینا ہو گا  یہی شرط ہم چاروں کے لیے بھی ہوگی  آپ کوئی قصہ سنائیں گے،اگر ہم اسے سچ ماننے میں ناکام رہے تو کپڑوں کے علاوہ ہمارے جسم پر اور جیب میں جو کچھ ہے وہ آپ کا ہو گا  امیر آدمی بولا منظور ہے  سوفی صد منظور  پہلے دوست عمر دراز نے اپناقصہ سناتے ہوئے کہا میں ابھی پورے تین ماہ کا بھی نہیں تھا کہ میری والدہ نے مجھے پنگوڑے میں لٹارکھا تھا،میں نے دیکھا کہ میری والدہ پریشان ہورہی تھیں ،انھیں گوشت گلانے کے لیے کچے پپیتے کی ضرورت تھی ،جوگھر کے صحن میں ایک درخت پر لگے ہوئے تھے اور کوئی درخت سے اُتارنے والا نہیں  میرے ابا نے یہ کہا کہ پپیتے اُتارنے سے انکار کر دیا تھا کہ وہ اتنے اونچے درخت پر نہیں چڑھ سکتے  پریشانی کے عالم میں میری والدہ باورچی خانے میں واپس چلی گئیں  مجھ سے ان کی پریشانی دیکھی نہیں گئی اور میں اپنے پنگوڑے سے نکلا،درخت پر چڑھا اور کچے پپیتے توڑ کر نیچے اُترا اور چپ چاپ باورچی خانے کے دروازے پر رکھ کر واپس اپنے پنگوڑے میں آکر لیٹ گیا  میری والدہ کچے پپیتے دیکھ کر حیران رہ گئیں  آپ کیا کہتے ہیں  یہ بات سچ ہے یا جھوٹ  اس نے امیر آدمی سے پوچھا  میں اسے سچ تسلیم کرتا ہوں ،ایسا ممکن ہے  امیر آدمی نے جواب دیا  اب دوسرے دوست رحیم بخش نے اپنا قصہ سنانا شروع کیا  اس نے کہا کہ ایک دن میں سڑک کے کنارے چلا جارہا تھا،میں نے دیکھا کہ نیم کے نیچے بیر جیسی نمکو لیاں پڑی ہوئی ہیں  میں ان کے سائز پر حیران رہ گیا  ایک نمکو لی اُٹھا کر میں نے چکھی تو میری حیرانی بڑھ گئی  وہ شہد کی طرح میٹھی تھی  نمکو لیاں کھانے کے شوق میں ،میں درخت پر چڑھ گیا اور تازہ تازہ خوب نمکولیاں کھائیں ،لیکن اب مسئلہ یہ تھا کہ درخت سے اُتروں کیسے  چڑھنا تو مجھے آتا ہے ،اُترنا نہیں آتا  چناں چہ میں سیڑھی والے کی دکان پر پہنچا ،اس سے کرائے پر سیڑھی لی،اسے لگا کر میں درخت سے اُترا  نمکو لیوں کے شہد کی طرح میٹھے ہونے پر آپ کا کیا خیال ہے  رحیم بخش نے امیر آدمی سے سوال کیا  نمکو لیاں میٹھی ہو سکتی ہیں ،بالکل ہو سکتی ہیں ،میں اسے سچ تسلیم کرتا ہوں اور آپ کی عقل کی داددیتا ہوں کہ آپ نے درخت سے اُترنے کا بڑا اچھا طریقہ استعمال کیا  امیر آدمی اطمینان سے بولا  دوسرے دوست کا وار بھی خالی گیا تیسرا دوست عبداللہ میدان میں آیا  اس نے اپنا قصہ سناتے ہوئے کہا کہ میں چند دوستوں کے ہمراہ شمالی علاقہ جات کی سیاحت پر گیا  اس کے علاقے کے قدرتی حسن اور مسحور کن خوب صورتی سے میں اتنا متاثر ہوا کہ چلتے چلتے جنگل میں داخل ہو گیا اور مجھے پتا ہی نہیں چلا ،حالانکہ جنگل میں جانے سے مقامی لوگوں نے منع بھی کیا تھا کہ وہاں ایک آدم خورشیر رہتا ہے  وہی ہوا جس کا ڈر تھا  شیراچانک سامنے آگیا اور دھاڑنے لگا  اس کی دھاڑ سے پورا جنگل لرزرہا تھا ،لیکن میں پر سکون کھڑا رہا  میں نے شیر کو سمجھایا کہ وہ مجھے کھانے کی کوشش نہ کرے ،میں عام آدمی نہیں ہو ،تیراجبڑا توڑدوں گا،لیکن وہ نہ مانا اور مجھ پر حملہ آور ہوا  وہ جیسے ہی منھ پھاڑ کر میرے اوپر کودا ،میں نے اس کا نچلا جبڑا داہنے ہاتھ سے اور اوپر کا جبرا بائیں ہاتھ سے تھام لیا  وہ اپنا منھ بند کرنے کے لیے زور لگا رہا تھا،جب کہ میں اس کے جبڑوں کو جنپش نہیں کرنے دے رہا تھا  دونوں زور لگا رہے تھے  شیر کان پھاڑنے والی آوازیں نکال رہا تھا ،لیکن میں نے اپنی گرفت مضبوط رکھی  اور پھر ایک جھٹکے سے اس کے دونوں جبڑے چیر دیے ،وہ بے جان ہو کر زمین پر ڈھیر ہو گیا  میرے دوست اور جو میری تلاش میں وہاں پہنچ گئے تھے یہ منظر دیکھ کر ششدررہ گئے ،انھیں اپنی آنکھوں پر یقین نہیں آرہا تھا کہ میں نے نہتے ہاتھوں سے ببر شیر کو ہلاک کر دیا  عبداللہ نے امیر آدمی سے سوال کیا کہ آپ کو بھی یقین آرہا ہو  گا  امیرآدمی نے پر سکون انداز میں جواب دیا آپ کا قد کاٹھ بتارہا ہے کہ آپ نے شیر کویقینا ہلاک کر دیا ہو گا ،میں اسے سچ تسلیم کرتاہوں  تیسرا وار بھی خالی جانے پر چاروں دوست مایوس ہو گئے  ان کی آخری اُمید چوتھا دوست حمید الدین عرف حمیدا تھا ،جس نے امیر آدمی کو لوٹنے کا پلان بنایا تھا  حمید نے سوچا کہ ایسا بڑا جھوٹ بولا جائے جس پر امیر آدمی کو بالکل یقین نہ آئے اور وہ انکار کرنے پر مجبور ہوجائے ،تاکہ وہ کھیل جیت لیں اور اس کی قیمتی اشیاء ہتھیالیں  چوتھے دوست نے اپنا قصہ بیان کرتے ہوئے کہا کہ میں ایک دن مچھلی کا شکار کھیلنے سمندر پر گیا  میں نے ایک کشتی کرائے پرلی اور گہرے سمندر میں پہنچ گیا  میں نے دیکھا کہ وہاں اور بھی شکاری اور مچھیرے تھے ،جو اپنی اپنی کشتیاں لیے مچھلیوں کا شکار کررہے تھے اور انھوں نے اچھی خاصی مچھلیاں پکڑ لی تھیں  میں نے بھی سمندر میں اپنا جال ڈال دیا ،لیکن کئی گھنٹے ہوگئے،کوئی بڑی مچھلی جال میں نہیں آئی  مجھے غصہ آگیا ،میں نے جال کو چھوڑا اور سمندر میں چھلانگ لگا دی اور غوطے کھاتا ہوا سمندر کی تہ میں پہنچ گیا  وہاں ایک بڑی وھیل مجھے دکھائی دی  اس نے بھی مجھے دیکھا اور مجھ پر حملہ آور ہوئی  جونہی میری طرف بڑھی میں نے آؤ دیکھا نہ تاؤ،ایک زور دار مکا اس کی دا ہنی آنکھ پر جڑ دیا  اس کی آنکھ نکل کر پانی میں گر گئی،جسے چھوٹی مچھلیوں نے ذراسی دیر میں چٹ کر لیا  وھیل غضب ناک ہو کر پھر میری طرف پلٹی  میں نے پینترابدل کر اس کی بائیں آنکھ پر بھی مکاجڑ دیا ،اس کی دوسری آنکھ بھی ضائع ہو گئی اور وہ دونوں آنکھوں سے محروم ہو کر میرے قابو میں آگئی  میں نے سمندر کی تہ میں ہی اسے ذبح کر ڈالا  مجھے سخت بھوک لگ رہی تھی ،لیکن مسئلہ اس کے گوشت کو بھوننے کا تھا  میں نے سمندر ہی میں دو پتھروں کور گڑ کر آگ جلائی اور مزے سے اس کا گوشت بھون کر کھانے لگا  قریب تھاکہ میں پوری وھیل کو کھاجاتا،لیکن پھر مجھے خیال آیا کہ اس کا کچھ حصہ بچاکر بھی لے جانا چاہیے،تاک لوگوں کو یقین آجائے کہ میں نے وھیل کا شکار کیا ہے  حمید الدین عرف حمید انے امیر آدمی سے پوچھا آپ کو میری بات کا یقین نہیں آیا ہو گا،خاص طور پر سمندر میں آگ جلانے کو تو آپ تسلیم ہی نہیں کریں گے  میں یقینا تسلیم کروں گا کہ پانی میں آگ لگائی جا سکتی ہے  پانی میں آگ لگانے کا محاورہ اردو میں بہت مستعمل ہے نہ جانے اردو کے کتنے اشعار اور گیتوں میں اس محاورے کا استعمال کیا گیا  میں آپ کے قصے کو سچا مانتا ہوں ،یہ ممکن ہے  پانی میں آگ لگائی جا سکتی ہے  امیر آدمی کا جواب سن کر چاروں دوست دم بخودرہ گئے  ان کا آخری وار بھی خالی گیا  بادل نخواستہ انھوں نے امیرآدمی سے کہا کہ اب آپ اپنا کوئی حیرت میں ڈالنے والاقصہ سنائیے  امیر آدمی نے کہا کہ میرا ایک بڑا سبزی اُگانے کا فارم ہے  جہاں میں سبزیوں کے سائز بڑے کرنے کے تجربات کرتا رہتا ہوں  پچیس سال پہلے میں نے کدو کو بڑا کرنے کا تجربہ کیا تھا جوبہت کامیاب رہا اور کدو کا سائز معمول سے بہت بڑا ہو گیا  اس طرح چارکدو تیار ہوئے تھے ،لیکن جب انھیں کاٹا گیا تو ہر کدو میں سے ایک انسانی بچہ نکلا  وہ چاروں لڑکے تھے  میں نے انھیں پالا پوسا اور جوان کیا،وہ میرے کھیتوں اور فارموں پر کام کرتے تھے  ایک دن وہ چاروں میرے پاس سے بھاگ گئے  میں ان کی تلاش میں سرگرداں تھا  میری قسمت اچھی ہے کہ آج تم چاروں مجھے مل گئے  تم ہی وہ نوجوان ہوجو میرے فارم سے بھاگے تھے  اب تمھیں واپس میرے ساتھ چلنا ہوگا اور میرے فارم اور کھیتوں میں کام کرنا ہو گا،کیوں کہ تم میری ملکیت ہو  بولو،میری بات پر یقین ہے یا نہیں ،میرے قصے کو سچا مانتے ہو یا نہیں  امیر آدمی نے پوچھا  چاروں دوست شش وپنج میں پڑ گئے  اگر امیر آدمی کے قصے کو وہ سچا مانتے ہیں تو انھیں تمام عمر غلام بن کر اس کے کھیتوں میں کام کرنا ہو گا اور اگر جھوٹ قرار دیتے ہیں تو انھیں اپنی جیبوں کی رقم ہاتھ کی انگوٹھیوں ،  گھڑیوں اور گلے کی سنرہی زنجیروں سے محروم ہونا پڑے گا  کافی سوچ بچار کے بعد انھوں نے دوسرے خیال کو بہتر سمجھا  امیر آدمی نے شرائط کے مطابق ان چاروں کی گلے کی زنجیریں ،گھڑیاں اور جیبوں کی رقم سمیٹی اور اگلے اسٹیشن پر اُتر گیا،جہاں سے اُترنا تھا،یعنی اسے کہتے ہیں سوسنار کی ،ایک لوہار کی  
پیر نوید شاہ ہاشمی  نجو نائی کی حجامت کا دور دور تک چرچا تھا  وہ اپنے کام میں اس قدر ماہر تھا کہ آنکھوں پر پٹی باندھ کے بھی حجامت کرتا تو کوئی ذراسی خامی باقی نہ چھوڑتا  اس اعلاکارکردگی کے باعث بڑے بڑے اُمر،وزرا،مشیر ،شہر کے عام امیر نیز دور دراز علاقوں کے لوگ اس کے پاس آکے حجامت بنوانے میں اپنی خوش بختی تصور کرتے  ایک دن نجونائی اپنی دکان پر کام میں مصروف تھا کہ لکڑیوں فروخت کرنے والے کسی شخص کی آواز آئی لکڑی لے لو  سوکھی لکڑی  نجو نائی نے باہر نکل کر دیکھا تو اسے وہ شخص گدھے پر لکڑیاں لے جاتا نظر آیا  نجو نائی بولا دو آنے لو اور لکڑی دے دو بھائی  ایک من لکڑی کے صرف دو آنے  توبہ توبہ  لکڑی فروش منھ بنا کے جانے لگا تو نجو نائی اسے دیکھ کر کچھ سوچنے لگا  جاری ہے  اے  ناراض مت ہو ،چلو تم ہی بتاؤ،کتنے میں دو گے  نجو نائی چلا یا  چار آنے سے کم میں نہیں دوں گا بھائی  سب کی سب لکڑی  ہاں جی ،بالکل سب کی سب  ایک بھی کم نہیں  ہاں جی،ایک بھی کم نہیں ،گدھے پرلدی تمام لکڑیاں دوں گا  سوچ لو میاں  کہیں بعد میں  سوچنا کیسا جی،یہ تو میرا روزکادھندا ہے  اچھا تو چلو ،پھر اُتار وسب لکڑی اور اپنے پیسے لو  ابھی لیجیے جی  لکڑی فروش نے گدھے سے تمام لکڑیاں اُتار کے دکان کے اندر ایک طرف رکھ دیں اور ہاتھ جھاڑنے کے بعد قیمت طلب کی  ارے مال تو پورا دو  جناب  مال پورا دیا ہے  اور یہ لکڑی بھی تو دو  نجو نائی کا ٹھی کی طرف اشارہ کرکے بولا  جی یہ تو لکڑی رکھنے کی کاٹھی ہے  ہے تو یہ بھی لکڑی ہی نا  ج  ج  کیاج  ج  لگا رکھی ہے  تم نے زبان کی تھی کہ گدھے پر لدی تمام لکڑیاں دو گے،ایک بھی کم نہیں ہوگی  جناب  مذاق چھوڑیے  مجھے دیر ہورہی ہے ،پیسے دیجیے  نجونائی نے پیسے نکالے اور گدھے کی پیٹھ سے کاٹھی اُتار کربولا یہ لواپنے پیسے  بھائی  یہ ظلم مت کرو،غریب پر رحم کرو  لکڑی فروش نے ہاتھ باندھے ،گڑ گڑایا ،رویا ،دھویا،لیکن نجونائی نہ مانا  مجبور ہو کر لکڑی فروش وہاں سے چل دیا اور سیدھا قاضی صاحب کے پاس پہنچا  سارا واقعہ سنا کر انصاف طلب کیا ،لیکن قاضی صاحب نے ڈانٹ کر بھگا دیا ،کیوں کہ وہ خود نجو نائی کا گاہک تھا  لکڑی فروش کئی اہم لوگوں کے پاس گیا،لیکن نجونائی کے گاہک ہونے کے باعث کوئی انصاف کے تقاضے پورے نہ کرسکا  کسی نے اُسے بادشاہ سلامت کے پاس جانے کا مشورہ دیا تو دل میں اُمید کی آخری کرن لیے سیدھا بادشاہ سلامت کے دربار پہنچا  بادشاہ سلامت کو تفصیل کے ساتھ لُٹنے کی کہانی سنائی  نجو نائی نے اپنی عیاری کی بدولت ،تمھاری سادگی کا ناجائز فائدہ اُٹھایا ہے  بادشاہ سلامت نے کہا سودا کرنے سے قبل تمھیں محتاط ہو کر گفتگو کرنی چاہیے تھی بے وقوف  حضور  اَن پڑھ آدمی ہوں ،اس لیے جھانسے میں آگیا  اب آپ ہی کچھ کیجیے ،تاکہ لکڑی لادنے کی کاٹھی واپس حاصل کر سکوں  ٹھیک ے ،اب جیسا میں کہوں ویسا ہی کرنا  غور سے سنو  بادشاہ سلامت نے ایک ترکیب سوچی اور اسے کان میں بتانے لگے  چند روز بعد لکڑی فروش دبارہ نجونائی کے پاس پہنچا  ہاں بھئی،بولوکیسے آنا ہوا  نجو نائی قینچی تیز کرتے ہوئے بولا  بھائی  بات یہ ہے کہ مجھے بادشاہ سلامت کے محل میں ملازمت مل گئی ہے  محل کے داروغہ نے اچھی حجامت بنوانے کی شرط رکھی ہے  اوہ  اچھا  پھر  میں نے آپ کے کام کی بڑی تعریف سنی ہے  لوگ کہتے ہیں کہ آپ اپنی مہارت سے گدھے کو بھی انسان بنا دیتے ہیں  شکر یہ بھائی  یہ تولوگوں کی محبت ہے  بس تو اب میں بھی آپ سے محبت کرنے والوں میں شامل ہونا چاہتا ہوں  مطلب کہ حجامت بنوانا چاہتے ہو  جی بالکل  ایک میں ہوں اور ایک میرا ساتھی بھی ہے ،جو میرے ساتھ ہی محل میں کام کرے گا،دونوں کی حجامت کے کتنے پیسے لیں گے  دونوں کے چار آنے ہوں گے  منظور ہے  آپ پہلے میری حجامت بنائیے،اس کے بعد میرے دوست کی باری ہو گی  اچھی بات ہے  نجونائی نے لکڑی فروش کو بٹھایا اور ذرادیر میں اس کی حجامت مکمل کر دی ،پھر بولا اب فٹافٹ اپنے ساتھی کو بلالو  لکڑی فروش نے اثبات میں گردن ہلائی ،دکان کے باہر کھڑے گدھے کو ہانک کے اندر لایا لیجیے جناب  میرا ساتھی آگیا  اس کی چمڑی نرم ہے ،ذرا احتیاط کے ساتھ حجامت بنائیے گا  یہ کیا مذاق ہے  نجونائی زور سے دھاڑا میں انسانوں کی حجامت بناتا ہوں ،حیوانوں کی نہیں  باہر نکالو اس گدھے کو  دیکھیے یہ طے ہوا تھا کہ آپ میری اور میرے ساتھی کی حجامت بنائیں گے  زبان کا بھرم رکھیے ،ورنہ میں اُجرت نہیں دوں گا  اوہ  اب بات سمجھ میں آئی  نجونائی نے لکڑی خریدنے والا معاملہ یاد کرتے ہوئے کہا انتقامی کار روائی کررہے ہو،وہ بھی نجونائی کے ساتھ  ٹھیروتو سہی ،ابھی حجامت بناتا ہوں  اتنا کہہ کر نجونائی نے چھڑی اُٹھائی اور گدھے کو مار مار کے وہاں سے بھگا دیا  لکڑی فروش احتجاج کرتارہا،اسے بھی نجونائی نے دھکے دے کر باہر نکال دیا  لکڑی فروش دوبارہ بادشاہ سلامت کے پاس پہنچا  نجونائی کی زیادتی کا احوال سن کر انھوں نے فوراً حکم دیا نجو نائی کو پیش کیا جائے  حکم کی دیر تھی ،سپاہی نکل پڑے اور جلد ہی نجونائی کو گرفتار کر لائے  بادشاہ سلامت نے اس پر غصیلی نگاہ ڈالی اور بولے نجو  تُو نے لکڑی فروش سے اس کے دوست کی حجامت کا وعدہ کیا تھا  جی  حضور  نجو نائی نے سرخم کرتے ہوئے جواب دیا  زبان کی اہمیت ہوتی ہے ،جانتے ہو  جی،بالکل حضور  اس بات سے انکار نہیں  تو پھر تُو نے جو کہا،وہ کیوں نہیں کیا  حضور  مجھے کیا پتا تھا کہ اس کا دوست گدھا ہو گا  گدھایا انسان  تمھیں زبان کا بھرم رکھنا پڑ ے گا  اگر کاٹھی کو جلانے کی لکڑی میں شمار کرکے تُو استعمال کر سکتا ہے تو گدھے کی حجامت بنانے میں کیا شرم  کل بڑے چوک پر تم کھلے عام اس آدمی کے گدھے کی حجامت بناؤ گے اور گدھے کی کاٹھی اس کے مالک کو واپس کرو گے  یہ ہمارا حکم ہے  اتنا کہہ کر بادشاہ سلامت واپس محل میں چلے گئے  اگلے روز نجو نائی بڑے چوک پر کھلے عام گدھے کی حجامت بنا رہا تھا،بڑے ہنس رہے تھے،بچے تالیاں بجا رہے تھے  نجونائی کی عزت خاک میں مل گئی  چند روز بعد شرم کے مارے وہ اس علاقے سے کہیں اور چلا گیا  
احمد عدنان طارق  ایک دن شہزادہ عنریق پرستان میں سیر کے لیے نکلا  تو کیا دیکھتا ہے کہ بہت سے بونے اس کی طرف آرہے ہیں اور وہ سب بہت دُکھی بھی لگ رہے تھے  کسی کے سر پر بونوں کی مخصوص لمبی اور ٹیڑھی ٹوپی نہیں تھی اور سب کے سر مکمل گنجے تھے  ان کے سردور سے یوں دکھائی دیتے تھے جیسے چھلکے کے بغیر اُبلے ہوئے انڈے ہوں  اس سارے مجمع میں ایک بونے نے دوسروں سے زیادہ قیمتی کپڑے پہنے ہوئے تھے  اس سے شہزادے نے کہا تم کون ہو اور تمھیں کیا مسئلہ ہے  شہزادے کے ہمدردی بھرے بول سن کر بونے کی آنکھوں سے آنسو نکل پڑے اور وہ کہنے لگا ہم شمال میں رہنے والے بونے ہیں  میں ان کا بادشاہ ہوں  ہم آج کل ایک بڑی مشکل سے گزررہے ہیں  جیسا کہ آپ ہماری حالت دیکھ رہے ہیں  جاری ہے  شہزادے نے پوچھا مجھے بتاؤ ،تمھیں کیا پریشانی ہے  بونوں کا بادشاہ شہزادے کو بتانے لگا آج ہم سب صبح کی سیر کے لیے جنگل میں نکلے تھے  ہمیں راستے میں ایک جادو گر ملا ،جو شکل سے بہت نیک اور مہربان لگتا تھا  وہ ہمیں جنگل میں بنے ہوئے اپنے گھر میں لے گیا اور ڈبے سے ٹافیاں نکال کر کھانے کو دیں  ہم سب نے ایک ایک ٹافی کھالی اور اس کا شکریہ ادا کیا ،لیکن جیسے ہی ہم نے ٹافیاں کھائیں ،آپ سوچ نہیں سکتے،ہمارے ساتھ کیا ہوا  پھر شہزادے کے پوچھنے پر بادشاہ نے بتایا ہمارے سروں سے ایک ایک بال جھڑ کر زمین پر گر گیا اور ہمارے سر انڈوں کی طرح گنجے ہو گئے  یہ کہہ کر بادشاہ نے زاروقطار رونا شروع کر دیا اور اس کو روتا دیکھ کر دوسرے بونے بھی رونے لگے  انھوں نے اتنے آنسو بہائے کہ زمین پر پانی کا چھوٹا سا جوہڑ بن گیا  شہزادہ حیرانی سے پوچھنے لگا لیکن کیا تم نے جادو گر سے نہیں کہا کہ وہ تمھار ے بال واپس کرے  بونوں کا بادشاہ کہنے لگا کیوں نہیں  ہم نے اس سے کہا تھا ،لیکن وہ کہنے لگا کہ بالوں کی واپسی کے لیے ہمیں اسے سونے کے سوسکے دینے پڑیں گے  اسے کیا معلوم کہ میرے پاس تو پچاس سکے بھی نہیں ہیں  آپ شہزاد ے ہیں  آپ کو معلوم ہے کہ بادشاہوں کے کتنے اخراجات ہو جاتے ہیں اور پھر پچھلے دنوں میں نے اپنے محل کی مرمت پر بھی خاصی رقم خرچ کر دی ہے ،اس لیے اب ہمیں ہر جگہ گنجے پن کے ساتھ جانا پڑرہا ہے  یہ کہہ کر وہ پھر آنسوؤں سے زار وقطار رونے لگا  شہزادے نے بونوں کے بادشاہ سے کہا فکر نہ کرو  میں تم سب کو اس مصیبت سے نکالوں گا  میں ابھی اس جا دو گر کے پاس جاتا ہوں  یہ سن کر بونوں کے بادشاہ نے شہزادے عنریق کو نصیحت کرتے ہوئے کہا شہزادے  تمھیں بہت ہی زیادہ احتیاط سے کام لینا پڑے گا  جادو گر بہت چالاک ہے  یہ نہ ہو کہ وہ تمھیں بھی گنجا ،گونگا یا بہرہ نہ بنادے  یہ بات سنتے ہی شہزادے عنریق کی ہنسی نکل گئی،کیوں کہ شہزادے کے ایک راز کے بارے میں بونوں کا بادشاہ نہیں جانتا تھا  وہ راز یہ تھا کہ شہزادے پر جادو کے کسی منتر کا کوئی اثر نہیں ہو سکتا تھا ،کیوں کہ چودھویں کی رات ایک بوڑھی جادوگرنی نے کئی پھولوں کی خوشبو اِکھٹا کرکے جسم پر مل دی تھی ،جس کی وجہ سے جادو کا اثر شہزادے پر نہیں ہو سکتا تھا  بونوں نے جادو گر کی رہائش کا جو پتا شہزادے کو بتایا تھا،شہزادہ وہاں پہنچ گیا اور اب وہ جادوگر کے گھر کے دروازے کے سامنے کھڑا تھا  جادو گرنے شہزادے کو دیکھا تو بڑی چالا کی سے مکسرا کر کہنے لگا خوش آمدید ،خوش آمدید  شہزادے نے بھی خوش دلی سے جواب دیا اور کہنے لگا جناب  آپ کا گھر تو بہت خوب صورت ہے  آپ بڑے خوش قسمت ہیں ،جو جنگل کی کھلی اور صاف ہوا میں رہتے ہیں  جادو گر فخر یہ انداز سے بولا ہاں کیوں نہیں، لیکن کیا آپ میرا گھر اندر سے دیکھنا پسند کریں گے  میرے پاس گھر میں کئی ایسی حیرت انگیز چیزیں ہیں کو آپ کو حیران کردیں گی  شہزادے نے یہ سن کر جادو گر کا شکریہ ادا کیا اور اس کے ساتھ گھر کے اندر داخل ہو گیا  جادو گر نے شہزادے کو ایک کرسی پر بیٹھا دیا اور خود ایک الماری کے پاس گیا اور اسے کھولا  اس نے الماری سے ٹافیوں کا ڈبا نکالا اور اسے شہزادے کے پاس لے کر آیا اور اسے کہنے لگا ٹافی لیجیے  یہ بہت مزے دار ہیں  میں نے انھیں ایک بوڑھی جادوگرنی سے خریدا تھا  آپ یقینا انھیں چکھ کر لطف اندوز ہوں گے  شہزادے کو معلوم تھا کہ یہ وہی ٹافیاں ہیں ،جنھیں کھا کر بونے گنجے ہو گئے تھے  پھر بھی شکریہ کے ساتھ اس نے ایک ٹافی منھ میں ڈالی اور اسے چبانے لگا  ٹافی واقعی بہت مزید کی تھی  جادو گر اسے ٹافی کھاتے ہوئے بڑے غور سے دیکھ رہا تھا ،لیکن جب اس نے دیکھا کہ شہزادے کے بال جھڑنے شروع نہیں ہوئے تو وہ بہت حیران ہوا  پھر شہزادہ اچانک کرسی سے اُٹھ کر کھڑا ہوا اور خوشی سے جھوٹ موٹ تالیاں بجا کر کہنے لگا مجھے ان چیزوں کا بھی علم ہورہاہے ،جنھیں کوئی نہیں جانتا  میں ستاروں کا علم جاننے لگا ہوں  مجھے گھاس کی تیلیوں کے بڑھنے کی سرسراہت بھی سنائی دے رہی ہے  مجھے دنیا کی سب زبانوں پر عبور حاصل ہو گیا ہے  جادو گر نے حیرانی سے چیختے ہوئے پوچھا کیا واقعی  مجھے لگتا ہے ،میں نے تمھیں غلط ٹافی کھانے کو دے دی ہے  اُدھر مزے سے ناچتے کو دتے شہزادے نے شور مچار کھا تھا مجھے اور ٹافیاں کھانے کو دو  مجھے اور ٹافیاں کھانے کو دو  پھر اس نے ڈبے سے چار پانچ اور ٹافیاں نکالیں اور منھ میں ڈال کر مزے سے انھیں چبانے لگا اور پھر کمرے میں اِدھر اُدھر مزے سے اُچھلنے کودنے لگا  جادو گر پھر حیرت سے چلا کر بولا واقعی کیا تمھیں ان ساری باتوں کا علم ہو گیا ہے ،لیکن اب میں تمھیں مزید ٹافیاں نہیں دو ں گا ،بلکہ باقی ٹافیاں میں خود کھاؤں گا  میں تمھیں مزید فائدہ نہیں لینے دوں گا  مجھے تو پتا ہی نہیں تھا کہ یہ اتنی فائدہ مند ٹافیاں ہیں  میرا خیال ہے ڈبے میں پڑی اوپر والی ٹافیاں مختلف تھیں کیوں کہ وہ تو لوگوں کو گنجا کر دیتی تھیں  پھر اس نے لالچ میں آکر ٹافیوں سے منھ بھر لیا اور انھیں زور سے چبانے لگا  پھر انھیں کھانے کے بعد وہ جاددو کا اثر ہونے کا انتظار کرنے لگا ،لیکن پھر ہوا یہ کہ اس کے سر سے کچھ جھڑ جھڑ کر کچھ نیچے فرش پر گرنے لگا  جی ہاں  آپ صحیح سمجھے ،وہ جادو گر کے سر کے بال تھے ،جو گچھوں کی صورت میں جھڑ کر فرش پر گررہے تھے  جادو گر چلا کر کہنے لگا اوہو  میں نے پھر غلط ٹافیاں کھالی ہیں  میں تو بونوں کی طرح گنجا ہورہا ہوں  اوہ  میں شام کو چائے کے بعد سیر کے لیے کیسے جاؤں گا  مجھے ابھی کوئی منتر ڈھونڈنا پڑے گا ،جس سے میرے بال واپس آجائیں  شہزادے نے ایسا چہرہ بنایاہوا تھا جیسے اسے جادو گر کے گنجا ہونے کا بہت افسوس ہوا ہو  اس نے جادو گر کی مدد شروع کر دی ،تاکہ اسے کسی کتاب سے وہ منتر مل جائے ،جس سے اس کے بال واپس آجائیں  پھر ایک کتاب میں منتر پڑھ کر جادو گر کانپتی ہوئی آواز میں بولا مجھے شہد ،شبنم کے قطروں ،ایک گل مکئی کے پھول کی خوشبو ،ایک بوتل چاندی کے پانی کو اُلو کے پَر سے ہلا کر ایک مرکب بنانا پڑے گا  سب چیزیں مل گئیں تو اس نے سب کو بوتل میں ڈال کر انھیں یکجان کرنے کے لیے اچھی طرح ہلایا،پھر اس نے شہزادے سے کہا اب تمھیں میری مدد کرنی ہو گی  میرے سارے بال واپس آجائیں گے  مجھے گھٹنوں کے بل بیٹھنا ہو گا اور آنکھیں بند کرکے نناوے تک گننا ہو گا  جب گن چکوں یہ مرکب میرے سر پر اُنڈیل دینا ،جس سے میرے سر پر پہلے کی طرح بال اُگ آئیں گے  شہزادے نے اس سے بوتل لے لی اور انتظار کرنے لگا کہ کب وہ آنکھیں بند کرکے گنتی شروع کرے  جیسے ہی اس آنکھیں بند کیں ،وہ بوتل لے کر بونوں کی طرف بھا گا اور ان کے پاس پہنچ کر ان سے کہنے لگا جلدی کرو،زمین پر بیٹھ کر آنکھیں بند کرلو اور نناوے تک گنو  پھر میں تمھارے سروں پر یہ مرکب اُنڈیلوں گا  آنکھ جھپکتے ہی سارے بونے شہزادے کا کہنا مانتے ہوئے آنکھیں بند کرکے گنتی گن رہے تھے  گنتی کے بعد شہزادے نے تھوڑا تھوڑا مرکب سب کے گنجے سروں پر اُندل دیا اور دیکھتے ہی دیکھتے سب بونوں کے سروں پر پہلی کی طرح بال اُگ آئے  بونے بہت خوش تھے  وہ شہزادے کے اردگرد اِکھٹا ہو گئے اور اس سے درخواست کرنے لگے کہ وہ ان کے ساتھ ان کے بادشاہ کے محل میں چلے  لیکن تبھی جنگل سے ایسی آوازیں آنے لگیں جیسے کوئی بپھرا ہوا جنگلی بیل دوڑتا ہوا آرہا ہو  پھر انھیں جادو گردکھائی دیا  غصے کے مارے اس کی آنکھوں سے شعلے نکل رہے تھے  وہ چلا کر بولا جھوٹے شہزادے  تم میرا مرکب لے کر بھاگ آئے ہو  میں آنکھیں بند کیے تمھارا انتظار کرتا رہا کہ تم میرے سر پر اُنڈیلو گے ،لیکن تم نے سارا مرکب ان بونوں کے سروں پر اُنڈیل دیا ہے  شہزادہ ہنسا اور بولا میں نہیں تم جھوٹے ہو  تم نے لالچ میں آکر بونوں کو گنجا کردیا اور میں نے دوبارہ انھیں ٹھیک کر دیا  یہ لو بوتل ،شاید اس میں مرکب کے چند قطرے باقی ہوں  شہزادے نے بوتل پھینکی جسے جادو گرنے دبوچ لیا  اسے بوتل سے بڑی مشکل سے مرکب کے دو قطرے ملے ،جو اس نے اپنے گنجے سر پر مل لیے ،لیکن اس سے اس کے سر پر صرف چار لمبے بال اُگے  جو اس کے گنجے سر پر بڑے مضحکہ خیز دکھائی دے رہے تھے  
غزالہ احمد امام  دور کسی جگہ ایک سر سبز اور زرخیز میدان میں مختلف سبزیوں کی حکمرانی تھی  یہاں کسی انسان کا گزر نہیں تھا  وہ آزادی سے کھیلتی کودتی تھیں  سب میں بڑا اتحاد تھا  صرف ایک پیا زہی تھی،جس سے سب دور رہتے تھے  وہ سوچتی کہ شاید مجھ سے ہی کوئی خطا ہوئی ہے ،اس لیے کوئی سبزی دوستی اور محبت کا ہاتھ نہیں بڑھاتی ہے  جب بھی پیاز ان کے قریب آتی تو سب ناک بھنویں چڑھا کر بھاگ جاتے  ہری مرچ بیگم تو ہمیشہ کہتی آئے ہائے اس میں سے تو بدبو آتی ہے اور ناک سُکیڑکر چلی جاتی  خالو ٹماٹر بھی کم نہیں تھے  ہاں میں ہاں ملاتے اور کہتے جب بھی پیاز ہمارے پاس آتی ہے تو ہماری آنکھوں میں جلن ہونے لگتی ہے  یوں ہر سبزی کو پیاز سے کوئی نہ کوئی شکایت تھی  جاری ہے  پیاز یہ سب سن کر افسردہ ہو جاتی اور رونے لگتی  ایک دن کھیت میں کھیلتے ہوئے آلو میاں اپنی آنکھیں ملے لگے  ارے کیا ہوا آلو میاں  تمھاری آنکھیں اتنی سرخ کیوں ہورہی ہیں  بی بی پالک نے خوف زدہ ہو کر پوچھا  جب آلو میاں نے آئینے میں اپنی صورت دیکھی تو بے اختیار چیخ نکل گئی اور انھوں نے اِدھر اُدھر لڑھکتے ہوئے کہا ہائے  یہ کیا ہوا،میری گول مٹو ل آنکھوں کو  اور پھر تکلیف سے رونا شروع کردیا  ارے یہ تو آنکھوں کی وبالگتی ہے  بی بی پالک نے کہا  ایک دن شدید گرمی تھی  ہری مرچ بیگم چکراتی ہوئی آئیں اور گرگئیں  گرمی کی شدت سے لُولگ گئی  ابھی آلو میاں اور مرچ بیگم تکلیف سے ہائے ہائے کرہی رہے تھے کہ بھنڈی چِلاّتی ہوئی آئی ارے بچاؤ  مجھے شہد کی مکھی نے کاٹ لیا  ارے ہے کوئی جو ہماری ان تکلیفوں کا علاج کرے  بھنڈی نے زاروقطار روتے ہوئے کہا تو سارے علاقے میں شور مچ گیا  ہر طرف سے ہائے ہائے کی آوازیں آنے لگیں  آخرنانی گاجر نے گھبرا کر ڈاکٹر بیگن کو ساری سبزیوں کی بیماری تفصیل سے بتائی  ڈاکٹر بیگن نے سب حال غور سے سنا اور فوراً مریضوں کے پاس پہنچے  ڈاکٹر بیگن نے ایک ایک کرکے دوبارہ سبزیوں کی بیماری پوچھی اور نتیجہ یہ نکلا کہ ا ن سب بیماری اور تکالیف کا علاج پیاز میں موجود ہے  یہ سن کر تمام سبزیاں حیرت میں پڑ گئیں  ڈاکٹر بیگن نے سب کو پیاز کے فائدے بتائے کہ پیاز بہت مفید اور طاقت ور ہوتی ہے  اس کے کھانے سے خون صاف ہوتا ہے اور گرمی میں کھانے سے یہ لُو کے اثرات سے بچاتی ہے  پیاز بھی خاموشی سے سنتی رہی  ڈاکٹر بیگن نے مزید بتایا کہ ہماری پیاری دوست پیاز میں یہ خوبی ہے کہ یہ آنکھوں کے لیے بھی مفید ہوتی ہے اور آنکھوں میں جراثیم کا خاتمہ کرتی ہے  اس کو گھِس کر لگانے سے شہد کی مکھی کے ڈنک کا زخم بھی ٹھیک ہو جاتا ہے  ڈاکٹر بیگن نے یہ بھی بتایا کہ پیاز کی طاقت جان کر یونان کا بادشاہ سکندر اعظم جنگ سے پہلے اپنے سپاہیوں کو پیازکھانے کو دیتا تھا  دیکھا قدرت نے پیاز میں کتنے فائدے رکھے ہیں  یہ سب سن کر ساری سبزیاں شرمند ہ ہو گئیں اور سب نے پیاز سے دوستی کا ہاتھ بڑھایا  پیاز نے ایک ایک کرکے سب سبزیوں کو گلے لگایا اور سب کی بیماری اور تکلیف دور کی  ڈاکٹر بیگن نے بھی اطمینان کی سانس لی  پھر تمام سبزیوں نے ڈاکٹر بیگن اور پیاز کے ساتھ صحت یابی کا جشن منایا  
ایک گاؤں میں ایک بڑھیا رہتی تھی  اس کا ایک کام چور بیٹا تھا ،شیخی بگھارنے میں بہت ماہر تھا ،اس کو شیخ چلی کے نام سے پکارا جاتا تھا  بڑھیا محنت مزدوری کرکے اپنا اور اپنے بیٹے کا پیٹ بھرتی تھی  ایک دن بڑھیا بیمار ہو گئی ،گھر میں کھانے کو کچھ نہ تھا  رات کو ماں بیٹا دونوں نے فاقہ کیا  اگلے دن ماں نے کہا اب تم کچھ کام کرو،جنگل سے لکڑیاں ہی لا کر بیچ دیا کرو تاکہ گزراوقات ہو سکے  شیخ چلی نے جنگل کی راہ لی  جو درخت اس کے راستے میں آتا ،و ہ اس سے پوچھتا  میں تجھے کاٹ لوں یا نہیں  کسی درخت نے بھی اس کا جواب نہ دیا  شام ہونے کو تھی ،شیخ چلی گھر واپس آنے کا ارادہ کرہی رہا تھا کہ ایک درخت نظر آیا،اس نے پاس جاکر پوچھا  میں تجھے کاٹ لوں  درخت بولا ہاں کاٹ لے مگر ایک نصیحت کرتا ہوں  جاری ہے  میری لکڑی سے پلنگ بنانا اور بادشاہ کے دربار میں لے جانا،اگر بادشاہ اس کی قیمت پوچھے تو کہنا کہ پہلے ایک دوراتیں اس پر سوئے ،پھر اگر مناسب سمجھے تو خرید لے  شیخ چلی نے درخت کی ہدایت کے مطابق اس سے لکڑیاں کاٹ کر پلنگ تیار کیا اور بادشاہ کے دربار میں پہنچا  بادشاہ نے قیمت پوچھی تو شیخ چلی نے کہا پہلے آپ اس کو ایک دو رات استعمال کریں ،اگر اس میں کوئی خوبی پائیں تو انعام کے طور پر جو دل چاہے دے دیں  بادشاہ حیران ہو ا اور شیخ چلی کے کہنے پر نوکروں کو حکم دیا کہ آج یہی پلنگ میرے کمرے میں بچھایا جائے  رات ہوئی بادشاہ اسی پلنگ پر سویا تو آدھی رات کو پلنگ کا ایک پایا بولا آج بادشاہ کی جان خطرے میں ہے  دوسرے نے کہا وہ کیسے  تیسرا بولا بادشاہ کے جوتے میں کالا سانپ تھا  چوتھے نے کہا بادشاہ کو چاہیے کہ صبح جوتے کو اچھی طرح جھاڑ کر پہنے  صبح واقعی ایسا ہی ہوا  بادشاہ کے جوتے میں سانپ تھا جوتے جھاڑنے کی وہ سے سانپ نکل کر بھاگ گیا،اس طرح بادشاہ کی جان محفوظ رہی  دوسری رات جب بادشاہ سویا تو پھر پایوں نے باتیں شروع کیں  ایک بولا کہ تم پلنگ کو سنبھالے رکھو  میں کچھ خبریں جمع کرلوں  تینوں پایوں نے پلنگ کو تھامے رکھا  چوتھا واپس آیا تو اس نے خبر سنائی کہ بادشاہ کا وزیر سازش کرکے بادشاہ کو ختم کرنے کے بارے میں سوچ رہا ہے  پھر دوسرا پایا گیا اور خبر لایا کہ بادشاہ کی بیوی وزیر سے مل کر بادشاہ کو زہر دینا چاہتی ہے  تیسرے پائے نے تجویز پیش کی کہ بادشاہ کو چاہیے کہ وزیر کو مروادے  چوتھا پایا گیا اور یہ خبر لایا کہ بادشاہ کو جو دودھ صبح پینے کو دیا جائے گا،اس میں زہر ہو گا  بادشاہ یہ سب کچھ سن رہا تھا  صبح اٹھ کر جب اسے دودھ دیا گیا تو اس نے نہ پیا بلکہ ایک بلی کو پلا دیا  بلی اسے پیتے ہی مرگئی اس سے بادشاہ کو پتہ چل گیا کہ اس کا وزیر اور بیوی دونوں مل کر اس کی زندگی ختم کرنا چاہتے ہیں  بادشاہ نے وزیرکو بر طرف کر دیا اور ملکہ کو محل سے رخصت کر دیا  بادشاہ نے شیخ چلی کو بلایا اور بہت انعام دیا  بادشاہ کے دربار میں اس کی عزت ہونے لگی اور دونوں ماں بیٹا بڑے آرام کی زندگی بسر کرنے لگے  
لالچی مگر مچھ  ایک جنگل میں بہت سارے جانور رہا کرتے تھے  شیر جنگل کا بادشاہ تھا  اس کا ایک بیٹا تھا جس کا نام تھا ٹوٹو  وہ بہت بہادر اور سمجھدار تھا  جنگل میں ایک بہت خوبصورت تالاب تھا لیکن اس تالاب میں مگر مچھ رہا کرتے تھے  اس تالاب میں مگر مچھ اپنی مرضی چلاتے اور کسی کو تالاب سے پانی نہیں پینے دیتے تھے  مگر مچھ کہتے تھے کہ پہلے ہمارے کھانے کو پھل وغیرہ لاؤ اور پھر پانی پیو  بے چارے جانور جنگل سے پھل جمع کرتے اور مگرمچھوں کو لا کر دیتے پھر مگر مچھ ان کو پانی پینے دیتے  سب جانور مگر مچھوں سے تنگ تھے لہٰذا سب نے مل کر سوچا کہ ہمیں جنگل کے بادشاہ شیر کو یہ بات بتانی چاہیے  جانوروں نے کہا ابھی چلتے ہیں  اسی وقت چالاک لومڑی بول پڑی  جاری ہے  اگر شیر بادشاہ اس معاملے میں پیچھے ہٹا تو اس کو جنگل کا بادشاہ قرار نہیں دیا جائے گا  لومڑی نے سارے جانوروں کو شیر کے خلاف بھڑ کا دیا  سب جانور مل کر جنگل کے بادشا ہ شیر کے پاس گئے اور سارا معاملہ بتایا اور یہ بھی کہا  آپ ہم کو ان مگر مچھوں سے نجات دلائیں ورنہ آپ یہ جنگل چھوڑ کر جا سکتے ہیں  یہ کہہ کر سب جانور وہاں سے چلے گئے  یہ سارا ماجرا شیر کا بیٹا ٹوٹو سن رہا تھا  جنگل کا بادشاہ شیر ساری رات شیر پریشان رہا  ٹوٹو یہ سب دیکھ رہا تھا  اس نے جنگل کے سارے جانوروں کو بلوایا اور ان سے کہا  اس جنگل کے بادشاہ شیر تو بہت اچھے ہیں ، آپ لوگوں کا اتناخیال رکھتے ہیں اور آپ ہیں کہ مشکل وقت میں ان کا ساتھ چھوڑرہے ہیں  چالاک لومڑی نے کہا اس چھوٹے سے بچے کو کیا پتہ ان باتوں کے بارے میں  لیکن ٹوٹو کی یہ بات جانوروں کے دلوں میں جڑ پکڑ گئی اور ان سب جانوروں نے بادشاہ شیر کے پاس جاکر اپنے رویے کی معافی مانگی اور کہا کہ ہم سب مل کر مگر مچھوں کا مقابلہ کریں گے  سب سوچ رہے تھے کہ مگر مچھوں کا مقابلہ کس طرح کیا جائے  اتنے میں ٹوٹو بول پڑا کہ مگر مچھوں کو کھانے کا بہت شوق ہوتا ہے اور ان کا سب سے پسندیدہ کھانا خرگوش ہے  اب تو شامت خرگوش کی تھی  اتنے میں ہاتھی بول پڑا ہم خرگوش کو مار تو نہیں سکتے  ٹوٹو نے کہا نہیں  ہم اسے ماریں گے تو نہیں ،ہاں اس کو استعمال ضرور کریں گے  سارے جانور ٹوٹو کی شکل دیکھ رہے تھے کہ اس چھوٹے سے بچے کو اتنی عقلمندی والی بات کیسے سوجھی  خرگوش کو سب نے حوصلہ دیا اور کہا کہ تمہاری مدد سے سب جانور آرام سے زندگی بسر کرسکیں گے  سب کی حوصلہ افزائی پر خرگوش راضی ہو گیا  سب نے ایک بہت بڑا گڑھا کھودا اور اس کے اوپر پتے ڈال دیے تا کہ مگر مچھوں کو پتہ نہ چلے کہ ہم نے ان کے لیے جال بچھایا ہے  اب کام شروع ہوا  خرگوش مگر مچھوں سے بغیر پوچھے پانی پینے لگا  مگر مچھوں نے جب دیکھا تو انہیں بہت غصہ آیا اور ان میں سے ایک نے کہا  اس کی سزا یہ ہے کہ اسے کھاجائیں  دوسرے مگر مچھوں نے یہ سنا توا ن کے منہ میں پانی بھر آیا  خرگوش نے مگر مچھوں کو اپنی طرف بڑھتے ہوئے دیکھ لیا  خرگوش وہاں سے ہلکے ہلکے بھاگنے لگا  مگر مچھ بھی لالچ میں اس کے پیچھے بھاگنے لگے  مگر مچھ خرگوش کا پیچھا کرتے کرتے وہاں تک پہنچ گئے جہاں جال بچھا ہوا تھا  خرگوش جال کے اوپر سے چھلانگ مار کر دوسری طرف گر پڑا اور سارے مگر مچھ گڑھے میں گر پڑے  اس طرح سارے مگر مچھوں کو ان کے کیے کی سز ا مل گئی اور خرگوش نے سکون کا سانس لیا پھر سب نے ٹوٹو اور خرگوش کا شکریہ ادا کیا اور جنگل کے بادشاہ شیر نے ایک بہت بڑی دعوت رکھی  اس طرح سارے جانور ایک بار پھر پہلے کی طرح ہنسی خوشی زندگی گزارنے لگے  
آسیہ پری وش ،حیدر آباد  کتنی مرتبہ تمہیں اِس موبائل اور کمپیوٹر کے زیادہ استعمال سے منع کیا ہے لیکن مجال ہے جو تم پہ کوئی اَثر بھی ہو  وہ جو اپنے تےئں سب سے چُھپ کرکمرے کے کونے میں دبکا موبائل گیم میں گُم تھا  باپ کے اِس اچانک چھاپے پہ بوکھلا کر کھڑا ہو گیا  موبائل کو چُھپانے کا بھی اُسے موقع نہ مل سکا کیونکہ وہ تو پہلے ہی باپ کے ہاتھ میں آچکا تھا  وہ ابو،یوں اچانک چوری پکڑے جانے پہ بوکھلا ہٹ میں اُس سے جملہ بھی پورا ادا نہ ہو سکا  حالانکہ ایسی چوریاں پکڑے جانا تو اُس کا معمول بن گیا تھا  کیا وہ ابو  اِنہی مو بائل اور کمپیوٹر کے زیادہ استعمال کی وجہ سے ہی تو اتنی چھوٹی عمر میں ہی یہ اتنا موٹا چشمہ اپنی آنکھوں پہ سجا چکے ہو ،پھر بھی ان کا پیچھانہیں چھوڑ رہے ہو  جاری ہے  باپ کی ڈانٹ پہ حارث نے موٹے فریم کے چشمے سے سجی آنکھوں سمیت سر جھکا دیا  یہ حقیقت تھی کہ اُسے چشما ٹوحارث موبائل اور کمپیوٹر پہ کثرت سے گیم کھیلنے اورکارٹون دیکھنے نے ہی بنایا تھا  شروع میں ہی جب اُس نے موبائل اور کمپیوٹر کا استعمال زیادہ کرنا شروع کیا تو اُس کے ماں باپ نے اسے پیار ،ڈانٹ اور مار سے بہت سمجھایا لیکن اُس نے تو کسی چیز کا اثر نہیں لیا مگر کمپیوٹر اور موبائل کی مضر شعاعوں نے اپنا اثر دکھانا شروع کر دیا  پہلے پہل جب اُس کو بورڈ پہ ٹیچر کی لکھائی اور کتابوں کی لکھائی دھندلی محسوس ہونے لگی تو اُس نے اِس بات کو زیادہ اہمیت نہیں دی لیکن جب اِس مشکل کے ساتھ ساتھ اُس کی آنکھیں دُکھنا اور آنکھوں سے کبھی کبھی پانی آنے کی تکلیف بھی ہونے لگی تو اُس کے اندر خطرے کا احساس جا گا  ماں باپ کی ڈانٹ اور مار کے ڈر سے وہ خاموش رہ کر کمپیوٹر اور موبائل سے دور رہنے کی کوشش کرنے لگا لیکن حد سے بڑھی عادتیں کب جلدی پیچھا چھوڑتی ہیں ،سو اپنی ناکام کوششوں کے باوجود جب اُس کے سر میں بھی درد ہونے لگا تو اُس نے اپنی ممکنہ ڈانٹ کے خوف سے ڈرتے اور روتے روتے اپنی کیفیت اپنی امی کو بتادی جسکی بنا پر اُسے سخت ڈانٹ کے ساتھ ساتھ کالے موٹے فریم کے چشمے کے تحفے کے ساتھ چشما ٹو حارث کے لقب کا اعزاز بھی مل گیا  نظر کا چشمہ لگ جانے کے بعد جب اُسے اپنی آنکھوں ،لکھنے پڑھنے اور سر کے درد کی طرف سے اطمینان ہوا تو و ہ اپنی پرانی روش پہ دوبارہ چل پڑا تھا  حارث کو موبائل اور کمپیوٹر کے علاوہ کرکٹ کا بھی جنون کی حد تک شوق تھا  وہ اپنے محلے کی ٹیم کا بہترین کھلاڑی تھا  اِس دسمبر کی چھٹیوں میں ان کی ٹیم اور محلے کی ہی دوسری ٹیم نے آپس میں مقابلے کا پروگرام بنایا تھا  جس کے لئے وہ سب کھلاڑی بہت جوش سے تیاری میں مگن تھے کہ میچ سے ایک دن پہلے پریکٹس کرتے اچانک حارث کا چشمہ گر کر ٹوٹ گیا  زمین پہ گرے ٹوٹے چشمے کو دیکھ کر اُسے صدمہ تو بہت ہوا لیکن چونکہ اب کچھ نہیں ہوسکتا تھا سو بغیر چشمے کے تھوڑی دیر اور پریکٹس کرنے کے بعد وہ گھر آگیا  دوسرے دن میچ کے وقت سے تھوڑا پہلے جب وہ بغیر چشمے کے میدان جنگ کی طرف جانے کیلئے گھر سے نکلا تو گھر سے نکلتے ہی اُسے اپنے سامنے اور اردگرد کی دنیا اوپر نیچے ہوتی نظر آئی  جس کا سبب بھی اُسے پتا چل گیا کہ اب اُس کی کمزور بینائی بغیر چشمے کے دھوپ اور تیز روشنیوں کا سامنا نہیں کر سکتی  پھر بھی وہ اپنی آنکھوں کو دھوپ سے بچاتا خود کو سنبھالتا گراؤنڈ تک پہنچ ہی گیا لیکن جب اُس کی نظر سامنے گراؤنڈ پر پڑی تو اس کے چودہ طبق روشن ہو گئے کیونکہ سورج کی شعاعیں پورے ہی گراؤنڈ کو اپنی لپیٹ میں لے کر وہاں موجود کھلاڑیوں اور دوسرے لوگوں کے جسموں کو حرارت پہنچا رہی تھیں  پورے گراؤنڈ میں چمکتی دھوپ کو دیکھ کر حارث نے بے اختیار اپنا چکراتا سر تھام لیا  اپنی ممکنہ ناکامی اور اپنے بیچ میں گھومتی دنیا کو محسوس کرکے اب حارث کو صحیح معنوں میں احساس ہورہا تھا کہ ضرورت سے زیادہ موبائل اور کمپیوٹر کے استعمال نے اُسے آدھا اندھا بنادیا ہے  اُس نے اپنی بیوقوفی کے ہاتھوں ہی خود میں ایک بہت بڑی خامی پیدا کروادی ہے لیکن اب پچھتائے کیا  جب چڑیاں چگ گئیں کھیت  
ایک طالب علم کو استاد نے امتحان میں فیل کردیا ، طالب علم شکایت لے کر پرنسپل کے پاس چلا گیا کہ مجھے غلط فیل کیا گیا ہے پرنسپل نے استاد اور طالب علم دونوں کو بلا لیا اور استاد سے فیل کرنے کی وجہ پوچھی استاد صاحب نے بتایا کہ اس لڑکے کو فیل کرنے کی وجہ یہ تھی کہ وہ ہمیشہ موضوع سے باہر نکل جاتا ہے جس موضوع پر اسے مضمون لکھنے کو دیا جائے اسے چھوڑ کر اپنی پسند کے مضمون پر چلا جاتا ہے  پرنسپل نے کوئی مثال پوچھی تو استاد صاحب نے بتایا کہ ایک دفعہ میں نے اسے بہار پر مضمون لکھنے کو کہا تو وہ اس نے کچھ اس طرح لکھا  موسم بہار ایک بہت ہی بہترین موسم ہوتا ہے اور اس کے مناظر بہت ہی دلنشین ہوتے ہیں  اس موسم میں ہر طرف ہریالی ہی ہریالی ہوتی ہے اور سبزے کی بہتات ہو جاتی ہے ، اس موسم کو اونٹ بہت پسند کرتے ہیں اور اونٹ بہت ہی طاقت ور جانور ہے  جاری ہے  یہ صحراء کا جہاز کہلاتا ہے  اونٹ نہایت ہی صابر جانور ہے  لمبے لمبے سفروں پر نکلتا ہے اور زیادہ دن بھوک و پیاس برداشت کرنے کی صلاحیت رکھتا ہے  عرب کے لوگ اونٹ کو بہت پسند کرتے ہیں  وغیرہ وغیر  پرنسپل صاحب نے کہا کہ ہو سکتا ہے کہ یہ مناسبت کی وجہ سے بہار کی بجائے اونٹ پر لکھ بیٹھا ہو آپ اسے کوئی اور موضوع دے کر دیکھتے  استاد صاحب نے کہا کہ میں نے ایک دفعہ اس سے کہا کہ تم اس طرح کرو کہ جاپان میں گاڑیوں کی فیکٹری پر مضمون لکھو  اس طالب علم نے جو مضمون لکھا وہ کچھ اس طرح تھا  جاپان ایک ترقی یافتہ ملک ہے اور گاڑیوں کی صنعت میں اس کو منفرد و اعلی مقام حاصل ہے  جاپان دنیا میں پہلے نمبر پر ہے گاڑیاں برآمد کرنے میں  ہمارے ملک میں بھی زیادہ تر گاڑیاں جاپان کی استعمال ہوتی ہیں لیکن مسئلہ یہ ہے کہ ہمارے ملک میں پیٹرول کی قیمت بہت زیادہ ہے اس لیے ہمیں چاہیے کہ ہم سواری کے لیے اونٹ کا استعمال کریں اونٹ بہت ہی طاقت ور جانور ہے  یہ صحراء کا جہاز کہلاتا ہے  اونٹ نہایت ہی صابر جانور ہے  لمبے لمبے سفروں پر نکلتا ہے اور زیادہ دن بھوک و پیاس برداشت کرنے کی صلاحیت رکھتا ہے  عرب کے لوگ اونٹ کو بہت پسند کرتے ہیں  پرنسپل بہت حیران ہوا اس نے کہا کہ شاید سواری کی وجہ سے ایسا ہو گیا ہے ، آپ بالکل ہی کوئی الگ موضوع دے کے دیکھتے  استاد صاحب نے کہا جی ایک دفعہ میں نے بالکل ہی الگ موضوع دیا جس میں اونٹ کا ذکر آنا ہی ناممکن تھا میں نے اسے کمپیوٹر پر مضمون لکھنے کو کہا لیکن اس نے جو مضمون لکھا وہ کچھ اس طرح تھا کمپیوٹر ایک نہایت ہی حیران کن ایجاد ہے  جو کام پہلے سالوں میں نہیں ہوتے تھے وہ آج سکینڈوں میں ہوتے ہیں  کمپیوٹر کا انسانی زندگی پر بہت بڑا احسان ہے  آج کل کی نئی نسل کمپیوٹر کو بہت زیادہ اہمیت دیتی ہیں  اس کا استعمال زیادہ تر وہ لوگ کرتے ہیں جو تعلیم یافتہ ہوں  لیکن جہاں تک غیر تعلیم یافتہ طبقے کا تعلق ہے تو وہ کمپیوٹر پر توجہ نہیں دیتے کیوں کہ وہ اور سرگرمیوں میں مصروف رہتے ہیں  بالخصوص صحراوں میں جو بدھوں رہتے ہیں ان کو تو کمپیوٹر کا الف سے با نہیں پتہ  لہذا ہمارے علاقے میں یہ لوگ زیادہ تر وقت اونٹ کے ساتھ گزارتے ہیں  اونٹ بہت ہی طاقت ور جانور ہے  یہ صحراء کا جہاز کہلاتا ہے  اونٹ نہایت ہی صابر جانور ہے  لمبے لمبے سفروں پر نکلتا ہے اور زیادہ دن بھوک و پیاس برداشت کرنے کی صلاحیت رکھتا ہے  عرب کے لوگ اونٹ کو بہت پسند کرتے ہیں  پرنسپل نے یہ سنکر کہا کہ پھر تو آپ نے ٹھیک فیل کیا ، پھر طالب علم سے کہا کہ میں آپ کو ایک موقع دیتا ہوں آپ بہیں بیٹھ کر ایک مضمون لکھو جو موضوع سے ادھر ادھر نہ ہٹے ، طالب علم مان گیا اور پرنسپل نے اسے ایک روڈ ایکسیڈنٹ پر مضمون لکھنے کو کہتا ہے تو طالب علم یوں مضمون لکھتاہے  ایک دفعہ میں ریاض سے مکہ جا رہا تھا  میرے پاس ٹویوٹا کرسیڈا گاڑی تھی جو بڑی مست تھی  میں جناب ہائی وے ہے پر بہت ہی تیز رفتاری کے ساتھ جا رہا تھامیں ایسے علاقے سے گزر رہا تھا جہاں پر اونٹ روڈ کراس کرتے ہیں  اور اونٹ کی خاص بات یہ ہے کہ وہ نہ ہی گاڑی سے ڈرتا ہے اور نہ ہی دور ہٹتا ہے  اونٹ بہت ہی طاقت ور جانور ہے  یہ صحراء کا جہاز کہلاتا ہے  اونٹ نہایت ہی صابر جانور ہے  لمبے لمبے سفروں پر نکلتا ہے اور زیادہ دن بھوک و پیاس برداشت کرنے کی صلاحیت رکھتا ہے  عرب کے لوگ اونٹ کو بہت پسند کرتے ہیں  جب پرنسپل صاحب نے یہ مضمون پڑھا تو سر پکڑ کر بیٹھ گئے اور کہا کہ تمہارا کوئی علاج نہیں اور اس کو فیل کردیا  اب جناب اس شاگرد کا شک یقین میں بدل گیا کہ اس کے ساتھ ضرور بالضرور ظلم ہوا ہے اور اس نے محکمہ تعلیم کو ایک درخواست لکھی  جناب عالی  میں اپنی کلاس کا ایک نہایت ہی ذہین طالب علم ہوں اور مجھے سالانہ امتحان میں جان بوجھ کر فیل کر دیا گیا ہے ، میرے استاد نے میری قابلیت کی وجہ سے مجھے فیل کیا ہے ، جناب میں نے اپنے استاد کے ناقابل برداشت رویے پر ایسے ہی صبر کیا جیسے اونٹ اپنے مالک کے ستانے پر صبر کرتا ہے  مالک اونٹ سے اپنے کام بھی نکلواتا ہے اور اس کو ستاتا بھی ہے  اور ہاں یہ بھی بتاتا چلوں کہ اونٹ بہت ہی طاقت ور جانور ہے  یہ صحراء کا جہاز کہلاتا ہے  اونٹٍ نہایت ہی صابر جانور ہے  لمبے لمبے سفروں پر نکلتا ہے اور زیادہ دن بھوک و پیاس برداشت کرنے کی صلاحیت رکھتا ہے  عرب کے لوگ اونٹ کو بہت پسند کرتے ہیں  
ساجدکمبوہ  پیارے بچو  آپ نے مُلّا نصیر الدین کا نام یقینا سنا ہو گا اور اُن کے کا ر نامے بھی پڑھے ہو نگے وہ بڑے ہنس مکھ اور ذہین بھی تھے  مُلّا بچپن سے ہی شرارتی تھے مگر اُن کی شرارتیں بڑی سلجھی ہوئی تھیں  مُلّا کی جب شادی ہورہی تھی اُنہیں بڑے اہتمام سے دُولہا بنا کر جب گھوڑے پر بٹھایا تو وہ فرار ہو گئے ،سب براتی پریشان ہو گئے کوئی دو گھنٹے بعد مُلّا واپس تشریف لائے براتیوں نے پوچھا کہ وہ فرار کیوں ہوگئے تھے  اس پر مُلّا نے معصومیت سے کہا یہ دو لہا کیلئے آخری موقعہ ہوتا ہے مگر میں اس خیال سے آگیا کہ آپ کو کھانا نہیں ملے گا اور آپ بھوکے رہو گے سبھی براتی مُسکرانے لگے  ایک بار مُلّا اپنے سسرال گئے  اُن کی ساس محترمہ خود کو بہت چالاک سمجھتی تھیں ،اُس نے مُلّا سے کہا بیٹا آپ کدو شرف کھاؤگے یا بھنڈی مبارک پکالوں یا پالک پاک پکالوں  اِس پر مُلّا نے مسکین سی صورت بنا کر کہا میں گناہگار بند ہ ہوں اور میرا وضو بھی نہیں جو اِن مقدس سبزیوں کے نام بھی لوں  جاری ہے  آپ کو ئی بد معاش نافرمان اور آوارہ مرغا پکالیں  اس پر انکی ساس اپنا سامنہ لیکررہ گئیں ،مجبوراً انہیں مرغا پکانا پڑا  مُلّا ایک بار اپنی زوجہ محترمہ کے ساتھ سفر میں تھے انکی زوجہ نے کہا مُلّا جی  بہت پیاس لگی ہے  کوئی اچھا سا مشروب ہی پلادیں گدھے پر سوار مُلّانے کہا اگلی سرائے آئیگی تو تمہیں بھنا ہوا مرغ املی والی چٹنی لیمن والا سلاد اور ٹھنڈا اور بہترین مشروب پلاؤ نگا  اِ س پر اُن کی زوجہ نے خوش ہوتے ہوئے کہا واہ مُلّا جی  بھنا ہوا مرغ چٹنی اور املی کا سن کر منہ میں پانی بھر آیا ہے  مُلّا نے کہا بس اسی پانی سے کام چلا لو گھر جا کر پانی پئییں گے  ایک بار مُلّا کسی عزیز کی شادی میں مدعو تھے وہاں مرغ مسلم بھنے ہوئے بکرے اور انوع و اقسام کے کھانے پکے ہوئے تھے  مُلّا کے ساتھ ایک مولوی صاحب تشریف فرما تھے  جب بھنا ہوا بکرا اُن کے آگے آیا تو مولوی صاحب نے بہانے سے پر ات کو گھما کر بکرے کی ٹانگوں والی سائیڈ اپنی طر ف کرلی  مُلّا اسکی چالاکی بھانپ گئے  انہوں نے اچانک مولوی صاحب سے کہا ؛ وہ صاحب کون ہیں جب مولوی صاحب کا دھیان اُدھر ہو ا تو پرات کا رخ بدل دیا  جب مولوی صاحب کا دھیان پرات کی طرف پڑا انہوں نے مُلّا سے کہا ذرا پانی پکڑانا ساتھ ہی پرات کا رخ بد ل دیا  مُلّا نے جب یہ دیکھا تو بلند آواز سے بولے  واہ مولوی صاحب آپ اتنے بڑے عالم ہو اور آپ کے علم میں نہیں کہ بکرے کی ٹانگیں کعبہ شریف کو ہورہی ہیں ،جس سے ہم سب گناہگار ہورہے ہیں  اگر ٹانگیں میری طرف ہوں تو ہم سب گناہ سے بچ سکتے ہیں  اب مولوی صاحب دیکھنے کے قابل تھے  مُلّا مزے مزے سے ران کو کھا رہے تھے  جبکہ مولوی صاحب گردن پسلیاں کھانے پر مجبور تھے  بادشاہ کی سالگرہ تھی  اُس نے بہت سخاوت کی  مُلّا چونکہ بادشاہ کے چہیتے تھے ،اُنہیں بھی ہزاروں دینار ملے  کسی نے مُلّا سے کہا کہ صدقہ و خیرات کرنے سے عمر میں برکت رہتی تندرستی و صحت رہتی ہے ،آپ بھی غریبوں کی خدمت کریں  بات مُلّا کی سمجھ میں آگئی  انہوں نے ایک کنواں خرید کر وقف کرنے کا ارادہ کر لیا  کنواں ایک یہودی کی ملکیت تھا ،پہلے تو یہودی نے کنواں بیچ دیا  پھر مزید پیسوں کیلئے بے ایمان ہو گیا  اُسکا خیا ل تھا کہ وہ مُلّا سے مزید پیسے اینٹھ سکتا ہے  پس اُس نے بادشاہ کے ہاں مقدمہ درج کروادیا کہ مُلّا نے کنواں خریدا ہے ،پانی نہیں اِسلئے وہ پانی استعمال نہیں کرسکتا  بادشاہ نے مُلّا کو طلب کرلیا اور مقدمے کا بتایا  مُلّا نے سوچ بچار کے بعد کہا جی ہاں میں نے کنواں خرید ا ہے ،پانی نہیں آپ یہودی کو حکم دیا کہ وہ اپنا پانی نکال لے ورنہ ہردن کے حساب سے ہرجانہ اداکرے  بادشاہ نے یہودی کو حکم دیا کہ وہ پانچ دن کے اندر اندر کنویں سے پانی نکال لے ورنہ ہرجانے کیلئے تیار ہو جائے  اب یہودی بہت سٹپٹایا ،اس نے ہر جانہ دیکر مُلّا سے معافی مانگی  مُلّانے وہ رقم بھی خیرات کردی ،غریب لوگوں نے جھولیاں اُٹھا اُٹھا کر مُلّا کو دعائیں دیں  
جاوید بسام  رمضو،سیٹھ نا درکاباورچی تھی  سیٹھ صاحب ناشتے میں انڈا ضرور کھاتے تھے  ایک بار رمضو غلطی سے انڈے کے بجائے سالن لے آیا تو انھوں نے آسمان سر پر اُٹھالیا  رمضو کو خوب باتیں سنائیں  رمضو نے عہد کیا کہ وہ ہمیشہ اس بات کو یاد رکھے گا  ایک دن رمضو نے سب گھروالوں کو ناشتا دے دیا تھا ،لیکن سیٹھ صاحب ابھی تیار نہیں تھے  رمضو نے ان کے لیے ناشتے کی تیاری شروع کی  اس نے انڈا توڑا تو خراب نکلا  اوہ  یہ کیا ہوا  رمضو کے منہ سے بے اختیار نکلا،کیوں کہ انڈوں کی ٹوکری خالی ہو گئی تھی  وہ پورے کچن میں انڈا تلاش کرنے لگا،مگر انڈا نہ ملا  گھبراہٹ میں اس کے ہاتھ پاؤں پھول گئے  اتنا وقت نہیں کہ بازار جا کر انڈے لائے جاسکیں  اس نے اپنی لمبی ٹوپی اُتاری اور اس مسئلے کا حل سوچنے لگا  جاری ہے  پھر وہ کھڑ کی میں آیا اور باہر جھانکا  وہ بنگلے کا پچھلا حصہ تھا  وہاں ایک بڑا تالاب تھا،جس کے گرد درخت اور جھاڑیوں اُگی تھیں  اسے تالاب میں بطخیں تیرتی نظر آئیں ،اچانک اس کے دماغ میں ایک انوکھا خیال آیا  اس نے خود ہی اپنی پیٹھ ٹھوکنے کی کوشش کی اور بڑ بڑایا واہ رمضو  تم نے کیا دماغ پایا ہے  بس اب جلدی سے اس پر عمل کر لو  رمضو نے اِدھر اُدھر دیکھا ،اُچک کر کھڑکی پر چڑھا اور باہر کو دگیا  اس کے قدم تیزی سے جھاڑیوں کی طرف بڑھ رہے تھے اور نظریں کچھ تلاش کررہی تھیں  آخر اسے بطخ کا ایک ٹھکانا نظر آگیا  وہ پھرتی سے آگے بڑھا  بطخ اسے اپنی طرف آتا دیکھ کر چونکی اور انڈوں پر سے اُٹھ گئی  جب رمضو قریب پہنچا تو وہ مقابلے کے لیے گردن تانے قیں قیں کرتی ا س کی طرف بڑھی  رمضو کو اس بات کی توقع نہیں تھی  وہ ٹھٹک کررکا اور شش  شش کرتے ہوئے بولا میں صرف ایک انڈا لینا چاہتا ہوں  کل واپس کردوں گا  صرف ایک انڈا ایک دن کے لیے اُدھار دے دو  مگر بی بطخ نے اس کی التجا کو نظر انداز کردیا  جوں ہی وہ آگے بڑھتا،بطخ اس پر حملہ کردیتی  رمضو ،جانوروں سے بہت گھبراتا تھا  وہ کولھو کے بیل کی طرح گھونسلے کے گرد گھوم رہا تھا ،مگر انڈوں تک نہیں پہنچ پارہا تھا  بطخ بہت شور کر رہی تھی ،جسے سن کردوسری بطخیں بھی مدد کو آگئیں  مقابلہ سخت ہو گیا تھا ،رمضو خالی ہاتھ واپس جانا نہیں چاہتا تھا  وہ شش  شش کی آوازیں نکالتا انڈوں پر جھپٹا اور ایک انڈا اُٹھا لیا،مگر ایک بطخ نے اسے اتنی زور سے کاٹا کہ اس کے منھ سے چیخ نکل گئی اور انڈا بھی ہاتھ سے چھوٹ گیا  وہ بوکھلا کر بھاگ کھڑا ہوا  بھاگتے ہوئے اس کی ٹوپی کیچڑ میں گر گئی  وہ اُٹھانے کے لیے رکا تو ایک اور بطخ نے بھی اسے کاٹ لیا  وہ ہانپتا کا نپتا کھڑ کی پر چڑھا اور کچن میں اُتر گیا  بطخیں غصے میں بھری کھڑ کی تک اس کے پیچھے چلی آئی تھیں  رمضو سخت بد حواس تھا  اس کے چہرے پر بارہ بج رہے تھے  اس نے باور چی خانے سے جھانکا  سیٹھ صاحب ابھی باہر نہیں آئے تھے  رمضو نے حواس بحال کیے اور دوسری چیزوں کے علاوہ ایک کباب تَل کر اور پلیٹ میں سجا کرٹرے میں رکھ دیا  اتنی دیر میں سیٹھ صاحب اپنے کمرے سے باہر آگئے تھے اور اپنی کرسی کی طرف بڑھ رہے تھے  رمضو دل ہی دل میں دعائیں پڑھتا کچن سے باہر نکا ،مگر اس نے چہرے ایسا بنا رکھا تھا ،جیسے کوئی بات نہ ہو  سیٹھ صاحب اپنی کرسی پر بیٹھ چکے تھے  رمضو نے ٹرے میں سے چائے ،سلائس ،مکھن اور آخر میں کباب کی پلیٹ سیٹھ صاحب کے آگے رکھی،انھوں نے سب چیزوں پر نظر دوڑائی  رمضو دھما کے کا منتظر تھا ،مگر کچھ نہ ہوا،بلکہ سیٹھ صاحب بولے رمضو  اچھا ہوا تم انڈا نہیں لائے ،آج میری طبیعت کچھ خراب ہے ،یہ کتاب بھی واپس لے جاؤ  یہ کہہ کر انھوں نے سلائس اور چائے سے ناشتا شروع کردیا  رمضو نے سکون کی گہری سانس لی  سیٹھ صاحب کا چھوٹا بیٹا حماد بھی موجود تھا ،بولا رمضو کا کا  آپ کچھ پریشان لگ رہے ہیں  نہیں ،آپ کو کچھ چاہیے  رمضو گھبرا کر بولا  جی،وہ جیلی اُٹھا دیں  حماد نے مسکرا کر کہا  رمضو نے جیلی دی اور کچن کی طرف بڑھ گیا  اگلے دن گھر میں دعوت تھی  رمضو بہت مصروف تھا  پیاز کاٹتے ہوئے اس کی آنکھوں میں آنسو بہنے لگے  وہ جلدی جلدی ہاتھ چلا رہا تھا کہ کھڑکی کے باہر سے قیں قیں کی آوازیں آئیں  رمضو نے منہ بنایا اور کھڑ کی میں آگیا  باہر بطخیں مٹی کر یدرہی تھیں  رمضو اکثر وہاں بچی کچی چیزیں پھینک دیا کرتا تھا  بطخیں اسے دیکھ کر زور زور سے آوازیں نکالنے لگیں  رمضو نے غصے سے انھیں مکا دکھا یا اور چِلّا یا جاؤ یہاں سے بھا گو  آج تمھیں کھانے کو کچھ نہیں ملے گا  بے وفا دوست سے سمجھ دار دشمن اچھا  مگر بطخوں پر کوئی اثر نہ ہوا  وہ اُدھر ہی گھومتی رہیں  رمضو نے چھری ہوا میں لہرا ئی اور بولا ایسا نہ ہو کہ کسی دن تمھارا قورمہ بنا کر مہمانوں کو کھِلا دوں  اس انو کھے خیال پر اس نے پھر اپنی پیٹھ ٹھوکنے کی کوشش کی اور اپنا کام کرنے لگا اسی دوران حماد باور چی خانے میں چلا آیا اور بولا کیا بات ہے ،آپ بہت غصے میں لگ رہے ہیں  کچھ نہیں ،آپ جائیں ،اپنا کام کریں  میں نے کام کر لیا ہے  اب میرا دل جیلی کھانے کو چاہ رہا ہے  ہر گز نہیں ،آپ کی امی نے مجھے منع کیاہے  زیادہ جیلی کھانے سے گلا خراب ہوجاتا ہے  اوہ  میرا بہت دل چاہ رہا ہے ،ایک سلائس پر لگا کر دے دیں  حماد معصومیت سے بولا  آپ امی سے اجازت دلوادیں ،ضرور دے دوں گا  رمضو نے کہا اور اپنے کام میں لگ گیا  حمادو ہیں کھڑا تھا  وہ کچھ سوچ رہا تھا ،پھر وہ بولا اچھا ایک بات سن لیں  کیسی بات  رمضو نے آنکھیں نکال کر پوچھا  کل میں نے خواب دیکھا تھا ،مگر کوئی سننے کے لیے تیار نہیں  مجھے کوئی خواب نہیں سننا،کام کرنے دو  مگر حماد نے خواب سنانا شروع کردیا ،بولا میں اوپر اپنے کمرے میں سورہا تھا کہ کھڑ کی سے بطخوں کے شور کرنے کی آوازیں آئیں  یہ سن کر رمضو کے کان کھڑے ہوگئے  حماد نے بات جاری رکھی میں اُٹھ کر کھڑ کی میں آیا تو میں نے ایک عجیب منظر دیکھا  میں نے دیکھا کہ ایک آدمی لمبی باور چیوں والی ٹوپی پہنے بطخوں کے انڈے چرانے کی کوشش کررہا ہے  بطخیں اسے قریب آنے نہیں دے رہی تھیں  وہ غصے میں تھیں  میں دیکھتا رہا،آخر آدمی نے کوشش کرکے ایک انڈا اُٹھالیا،مگر ایک بطخ نے اسے زور سے کاٹا  اس نے چیخ ماری اور انڈا چھوڑ کر بھاگ گیا  رمضو ایک ہاتھ میں چھری اور دوسرے میں پیاز پکڑ ے حیرت سے منھ کھولے کھڑا تھا  یہ  یہ تم نے خواب میں دیکھا تھا  اس نے ہکلا کر پوچھا  ہاں ،کیا ایسا حقیقت میں بھی ہو سکتا ہے  حماد نے حیرت سے کہا  نہیں  نہیں بالکل نہیں  رمضو گھبرا کر بولا  مجھے اس آدمی کی شکل کچھ کچھ یاد ہے ،وہ  چھوڑ و بیٹا  اس خواب کا کسی سے ذکر نہیں کرنا  رمضو بات کا ٹ کر بولا  چلیں نہیں کروں گا،اب میں جیلی والا سلائس لے سکتا ہوں  نہیں ،ہاں ،ہاں کیوں نہیں ،یہ لو  رمضو بو کھلا کر بولا اور ایک سلائس پر جیلی لگا کر حماد کو دے دی  وہ مسکراتا ہوا وہاں سے چلا گیا  اوہ ،یہ بڑی گڑ بڑ ہو گئی  یہ بات کسی کو پتا نہیں چلنی چاہیے  وہ بڑ بڑا رہا تھا  ساتھ ہی کام بھی کررہا تھا ،اچانک اس کے منھ سے چیخ نکل گئی  اس نے گرم پتیلا بغیر کپڑے کے اُٹھانے کی کوشش کی تھی  وہ اُچھل اُچھل کر ہاتھوں پر پھونکیں مارنے لگا  اس دوران باہر سے بیگم صاحبہ کی آواز آئی رمضو  دعوت کی تیار ٹھیک چل رہی ہے  وہ کچن کے دروازے پر چلی آئیں  جی بیگم صاحبہ رمضو تیزی سے بولا  جلدی کرو ،ہر چیزوقت پر تیار ہونی چاہیے  آج بہت اہم مہمان آرہے ہیں  جی ،آپ فکر نہ کریں  رمضو بولا اور جلدی جلدی کام کرنے لگا  دو پہر کو حماد پھر کچن میں موجود تھا  رمضو کو پھر جیلی والا سلائس دینا پڑا  وہ سوچ رہا تھا،یہ بات ٹھیک نہیں ،مجھے اس کا حل نکالنا ہوگا  شا م تک اس نے تمام کھانے تیار کرلیے  جب وہ تھک کر آرام سے بیٹھ گیا تو اس نے اس مسئلے پر سوچنا شروع کیا  آخر اس نتیجے پر پہنچا کہ وہ اگر چہ بڑی مشکل میں پھنس گیا ہے ،مگر کوئی غلط کام نہیں کرے گا،چاہے اس کی ملازمت ختم ہی کیوں نہ ہوجائے  یہ سوچ کر وہ مطمئن ہو گیا  اسی وقت حماد کچن میں آگیا اور بولا رمضو کا کا  آج کا آخری سلائس اور دے دیں  رمضو نفی میں سر ہلاتے ہوئے بولا نہیں ،اب آپ کو سلائس نہیں ملے گا  کیوں  ایسا نہ ہو ،مجھے اس آدمی کی شکل یاد آجائے  میاں  آپ کو اس کی شکل اچھی طرح یاد ہے ،آپ نے یہ سب حقیقت میں دیکھا تھا  چائیے ،سب کو بتادیں  میں ایک اُصول پر ست آدمی ہوں  حماد نے منھ بنا کر اسے دیکھا اور باہر نکل گیا  اونہہ ،بڑے آئے میری شکایت کرنے والے ،چلو میاں  دیکھا جائے گا  یہ کہہ کر وہ دونوں پاؤں پھیلا کر بیٹھ گیا  اگلے دن چھٹی تھی  سب گھر پر موجود تھے  رمضو نے بے دلی سے ناشتا تیار کیا ،پھر باورچی خانے میں آگیا  وہ پریشان نظر آرہا تھا  کچھ دیر بعد سب گھر والے نشست گاہ میں بیٹھے باتیں کررہے تھے تور مضو کو بلایا گیا  حماد نے آکر خبر دی  وہ مسکرارہا تھا  رمضو بھاری قدموں سے چلتا سیٹھ صاحب کے پاس گیا  وہ بولے ہاں میاں رمضو  کیا ہورہا ہے ،تمھیں کام میں کوئی مشکل تو نہیں ہورہی  نہیں جی،سب ٹھیک ہے  رمضو نے دھیمی آواز میں جواب دیا  بھئی ،کل تم نے بہت مزے دار کھانا پکایا  مہمانوں نے بہت تعریف کی  ہم تمھارے کام سے بہت خوش ہیں  یہ لو اپنا انعام  سیٹھ صاحب نے پانچ سوکانوٹ اس کی طرف بڑھایا  رمضو حیرت سے ہکا بکا انھیں دیکھ رہا تھا  رمضو کا کا  کہاں کھو گئے  پایا کچھ کہہ رہے ہیں  حماد شوخی سے بولا  رمضو چونک کر آگے بڑھا اور جلدی جلدی ان کا شکریہ ادا کرنے لگا  پھر وہ سب سے نظریں چرائے باورچی خانے میں آگیا  اس کی آنکھوں میں نمی آگئی تھی  کچھ دیر بعد حماد بھی وہیں آگیا  رمضو سوچ میں گم بیٹھا تھا ،اسے دیکھ کر چونک گیا  وہ بولا آپ کیا سمجھ رہے تھے میں آپ کی چغلی کروں گا  نہیں میری ٹیچر نے بتا یا تھا کہ چغلی کرنا بُری بات ہے اور جس طرح میں نے آپ سے سلائس لے کر کھائے وہ بھی غلط بات ہے  مجھے ایسا نہیں کرنا چاہیے تھا ،مگر کیا کروں ،مجھے جیلی بہت پسند ہے  رمضو بھرائی ہوئی آواز میں بولا حمادمیاں  آپ بہت اچھے بچے ہیں  
اچھا تو بھائی جان  آپ کو معلوم ہے کہ کل پہلا روزہ ہے  باجی ثریا نے شرارت کے لہجے میں کہا  لو  یہ بھی کوئی بھولنے کی بات ہے  بھیا بولے  لیکن بھیا  آپ تو ہر سال بھول جاتے ہیں  طاہر بولا  کیسے  پورے تیس کے تیس روزے رکھ کر  نجمہ مسکراتے ہوئے بولی  اوں  یہ بات ہے  تم سب بہن بھائی مل کر میرا مذاق اڑا رہے ہو  لیکن میں تم کو بتائے دیتا ہوں کہ اب کی دفعہ میں تیس کے اکتیس روزے نہ رکھوں تو میرا نام سلیم نہیں  بھائی جان  نجمہ بولی  تو اب کی دفعہ آپ عید کے دن بھی روزہ رکھیں گے  اس پر ہم سب مسکرا پڑے اور بھیا کھسیانے ہو کر باہر نکل گئے  سحری کے وقت ہم سب بھیا کو جگانے گئے تو معلوم ہوا کہ بھیا نے سحری کھا لی ہے  امی سے پوچھا تو وہ بولیں  جاری ہے  سلیم کو جگایا تو تھا  سحری بھی کھا چکا ہے  لیکن کہتا تھا کہ پرویز، طاہر، نجمہ اور ثریا کو صرف یہی ہی بتایا کہ سلیم نے سحری نہیں کھائی  وہ آٹھ پہر کا روزہ رکھے گا  صبح سات بجے کے قریب ہم مولوی صاحب سے قرآن مجید کا سبق پڑھ رہے تھے کہ بھیا سلیم بھی منہ لٹکائے اندر داخل ہوئے  سلیم میاں روزہ رکھا ہے  مولوی صاحب نے بھیا سے پوچھا  ہاں  رکھا تو ہے  لیکن آٹھ پہر کا طاہر نے مولوی صاحب کی بات کا جواب دیا  کیوں  تاکہ تیس روزے پندرہ دنوں میں پورے ہو جائیں  نجمہ مسکراتے ہوئے بولی  مولوی صاحب نے قہقہہ لگایا اور بھیا چیخ کر بولے  مولوی صاحب آپ بھی ان کے ساتھ مل کر میرا مذاق اڑا رہے ہیں  میں روزے سے ہوں  نہیں تو ان کو بتا دیتا  اتنا کہہ کر بھیا باہر نکل گئے  مولوی صاحب کے جانے کے بعد نجمہ بولی  مجھے تو بھیا کے روزے پر کچھ شک معلوم ہوتا ہے  ہم نے اس کی تائید کی  لیکن یہ کیسے معلوم ہو کر بھیا روزے سے ہیں  میں بولا  وہ ترکیب نہ کریں  طاہر بولا  کونسی  باجی بولیں  وہی جو پچھلے سال آپ سے کی تھی  ٹھیک ہے  نجمہ بولی اور ہم بازار کی طرف چل دیے  یہ پھل اور مٹھائی کہاں سے آئے ہیں میرے کمرے میں  بھیا کمرے میں داخل ہو کر بولے  آپ کے دوست حمید دے گئے ہیں اور کہہ گئے ہیں کہ ہم ابھی آتے ہیں  میں بولا  بہتر اب تم جاؤ  حمید آئیں تو انہیں اندر بھیج دینا  دروازہ کھولو سلیم  طاہر اپنی آواز بدلتے ہوئے بولا  کون ہے  بھیا اندر سے بولے  میں ہوں حمید  اچھا حمید  تم آ گئے  ذرا آہستہ بولو بھائی  میں دروازہ کھولے دیتا ہوں  ادھر ادھر دیکھو کہیں کوئی چھپا تو نہیں  کوئی نہیں  دروازہ کھولو  دروازہ کھلتے ہی ہم سب اندر گھس گئے  بھیا کی طرف دیکھا تو وہ منہ میں لڈو رکھے منہ بند کیے کھڑے تھے  کیا ہو رہا تھا بھائی جان  طاہر بولا  کچھ نہیں  لڈو کھا رہے تھے  باجی بولیں  نہیں  نجمہ بولی  میں بتاتی ہوں  بھیا روزے کو دو حصوں میں تقسیم کر رہے تھے  وہ کیوں  میں بولا  تاکہ تیس روزے پندرہ دنوں میں پورے ہو جائیں  
حامد مشہور  میان پوترو  چھورچھے لگن  میان پوترو  چھورچھے لگن  سرد رات کو یہ سر سر اتی ہوئی آواز اُبھری تو ننھا عزیر ڈر کر لحاف میں چھُپ گیا اور دادو کے ساتھ لیٹ گیا  دادو نے ڈانت کر کہا اے شیطان کی بچی  کیوں بچوں کو ڈراتی ہے  کشمیر میں سر ما کی چھٹیاں ہو چکی تھیں  گھر کے سب لوگ دوسرے شہر ایک شادی پر گئے تھے اور بچوں کو اپنی دادی کے پاس چھوڑگئے تھے ،جنھیں سب دادو کہتے تھے  چھوٹے بچے دادو کے کمرے میں موٹی دریوں پر گدے بچھا کر ،لحافوں میں لیٹے ہوئے تھے  جب کہ لڑکے اپنے چچا صادق کے پاس بیٹھک میں سورہے تھے  نکہت نے اپنی دادی سے پوچھا دادو  یہ میان پوترو کا قصہ ہے کیا  دادو نے بتا نا شروع کیا میان پوترو کی کہانی بڑی پُرانی ہے  جاری ہے  میں نے اپنی پر دادی اور انھوں نے اپنی دادی سے یہ سنی تھی  آج کل بہت عرصے بعد پھر کشمیر میں یہ بات اُڑی ہے کہ خبیث رُوح میان پوترو رات کو سنسان گلیوں میں چکر لگاتی ہے اور زور زور سے پکارتی ہے میان پوترو  چھور چھے لگن  میان پوترو  چھورچھے لگن  کشمیری زبان میں میان کا مطلب ہے ،میرے اور پوترو کے معنی ہے بچو  اسی طرح چھورچھے کا مطلب ہے سردی اور لگن کے معنی ہے ،لگتی ہے  تو میان پوترو  چھور چھے لگن کا مفہوم ہوا میرے بچو  مجھے سر دی لگتی ہے  عزیر لحاف سے ذرا اور اوپر ہو کر بولا چڑیل کو بھی سردی لگتی ہے  وہ تو ہوائی چیز ہوتی ہے  دادو ،منے کی اس نکتہ دانی پر ہنس دیں ،مگر اپنی بات جاری رکھی سب کہتے کہ رات کو میان پوترو چڑیل کشمیر میں گھومتی ہے  لوگ اس سے ڈرتے تھے  وہ کبھی ایک گلی میں آواز دیتی تو صبح یہ واقعہ پچاس محلوں میں گونج جاتا تھا  جو لوگ کشمیر سے باہر چلے گئے ،وہ اپنے ساتھ یہ کہانی بھی لے گئے  وقت گزرتا رہا ،نسلیں کشمیر میں پیدا ہو کر ختم ہوتی رہیں اور میان پوترو آہستہ ہستہ کشمیر کی تاریخ کا ایک حصہ بن گئی  عادل دسویں جماعت میں پڑھتا تھا  وہ بھی دادی کے کمرے میں آگیا تھا  اس نے یہ بات سنی تو سوال کیا دادو  واقعات دو طرح کے ہوتے ہیں ،ایک تو آنکھوں دیکھے اور دوسرے سنے سنائے  اس میان پوترو کو کسی نے کبھی دیکھا بھی ہے یا سینہ بہ سینہ روایت ہی چل رہی ہے  دادو نے پہلو بدل کر اپنی کمرکے پیچھے ایک گاؤ تکیہ رکھتے ہو ئے کہا دیکھنے کے بھی واقعات ہوئے ہیں  اللہ بخشے تمھارے دادا کو  ہماری شادی کے چند دن بعد آدھی رات کو اُن کی گھوڑی بلبلا نے اور رسّا تڑوانے لگی  ہماری آنکھ کھل گئی  تمھارے دادا دیر تک گھوڑی کو پُچکا رتے رہے ،تب وہ پُر سکون ہوئی  انھوں نے بتا یا کہ گھوڑی کسی بدرُوح سے ڈری تھی  میان پوترو گلی میں سے جیختے ہوئے گزر چکی تھی  لوگوں نے چھپ کے دیکھا تھا  عادل نے کہا مگر یہ تو سنی سنائی میں آگیا  دادا نے دیکھا تو نہیں تھا  ان کے جواب دینے سے پہلے عالیہ نے ایک اور سوال اُٹھایا دادو  یہ میان پوترو صرف سردیوں میں ہی کیوں دھا وابولتی ہے  انھوں نے کہا اصل شے ہے سناٹا  وہ لوگوں کو سناٹے میں ڈراتی ہے  سردیوں میں رات کو سناٹا بہت ہوتا ہے  لوگ دودو کمبل جوڑ کر ان میں دُبکے ہوتے ہیں  وہ اس آواز پر بہت خوف کھاتے ہیں  نکہت نے اپنا لحاف اپنے گرد لپیٹتے ہوئے کہا اُس کا نام ہم نے زبردستی میان پوترورکھ لیا ہے  پتا نہیں کیا نام ہو گا بے چار ی کا  عادل نے مسکرا کر اس کی طرف دیکھا اور کہا نکہت  سب ہنس دیے تو عادل نے اضافہ کیا نکہت ابھی اپنے بال کھلے چھوڑدے تو آپ سب بھی پکار اُٹھیں گے،میان پوترو  نکہت نے دانت پیسے عادل کے بچے  یہ مذاق بھی اُدھار رہا  دادو نے اعلان کیا محفل برخاست ،سب سونے کی تیاری کرو  عادل وہاں سے سیدھا چچا کے پاس بیٹھک میں پہنچا  وہ اپنے بستے بستر میں کافی دیر تک میان پوترو کی حقیقت کے بارے سوچتا رہا  آدھی رات کا وقت تھا  عادل کو نکہت کی آواز سنائی دی ،جو خوف سے لرز رہی تھی  عادل عادل  میاں پوترو گلی میں آگئی ہے  عادل بجلی کی طرح اُٹھ بیٹھا  پھر اُسے یاد آیا کہ نکہت شاید اُس سے اپنی چھیڑ کا بدلہ لینا چاہ رہی ہے  وہ کروٹ بدل کر بولا کیوں ڈرانے چلی آئی  نکہت نے اپنی بات پر زور دے کر کہا سچ عادل  اس وقت گلی میں سے ایک لرزتی ،مگر واضح آواز اُبھری میان پوترو  چھور چھے لگن  میان پوترو  چھور چھے لگن  عادل کی نیند اُڑ گئی  وہ اپنی رضائی دور پھینک کر ،اس کھڑ کی کی طرف لپکا ،جہاں سے ساری گلی نظر آتی تھی ،کیوں کہ گلی ٹیڑھی تھی  نکہت نے جب اُسے کھڑ کی کھولتے دیکھا تو وہ خوف سے دُہری ہو گئی  وہ گھٹی گھٹی چیخیں نکالتی وہاں سے دادو کے کمرے میں چلی گئی  عادل نے ایک جھٹکے سے کھڑ کی کھول دی اور شدید سرد ہوا کا ایک جھونکا اندر آگیا  گلی میں سناٹا تھا  کہیں اندھیر اتھا اور کہیں برقی روشنی ٹمٹمارہی تھی  سردہوا پتوں کو اِدھر اُدھر اُڑا رہی تھی  ان پتوں کے بیچ ایک عورت سر جھکائے آہستہ آہستہ جارہی تھی  اُس نے سیاہ لباس پہن رکھا تھا  چادر میں اُس کا چہر چھپا ہوا تھا  اُس کا جھکا ہوا جسم ظاہر کررہا تھا کہ وہ ایک بڑھیا تھی  اُس کے ہاتھ میں ایک لالٹین بھی روشن تھی  وہ ایک لرزتی ،مگر تیزآواز میں پُکاررہی تھی میان پوترو  چھورچھے لگن  میان پوترو  چھورچھے لگن  پہلے تو عادل کے ذہن میں آیا کہ وہ بھی اُسے جواب میں آواز دے  پھر اُس نے اپنا ارادہ ترک کر دیا  اُس نے اپنے چچا کو جھنجوڑ کر انھیں صورتِ حال سے آگاہ کیا  انھوں نے بھی گلی میں جاتی اس بڑھیا کا جائزہ لیا ،جواب ان کے گھر سے آگے جا چکی تھی  چچاجی  اس کی حقیقت معلوم کرنی ہے  اور کہاں جاتی ہے  میں بھی یہی چاہتا ہوں  چچا اپنا اوورکوٹ پہنتے ہوئے بولے ہمارے پاس تیاری کے لیے زیادہ وقت نہیں  جلد ہی وہ دونوں گھر سے باہر نکل گئے  عادل کے ہاتھ میں کلہاڑی تھی اور چچا نے بھری ہوئی بندوق اُٹھار کھی تھی  وہ بڑھیا اب گلی کے کونے سے دوسرے طر ف مڑ رہی تھی  وہ دونوں اِحتیاط سے تیز تیز چلتے ہوئے اُس کے قریب پہنچے،تا کہ وہ نظروں سے اُوجھل نہ ہو جائے  ہر طرف ہُو کا عالم تھا  ایک کُتّا دور کہیں بھونک رہا تھا  پھر بڑھیا کی دُکھی صدا سنائی دی میان پوترو  چھورچھے لگن  میان پوتر  چھورچھے لگن  اس پر شدید سرد ہوا سے اُڑتے پتّے ماحول کو یوں پُراسرار بنا رہے تھے  وہ بڑھیا تیسری گلی میں پہنچ چکی تھی ،مگر کوئی باہر نہیں نکلا تھا  اس وقت لوگ سو رہے تھے اور باقی ڈرے ہوئے تھے  گلی کے آخر پر بڑھیانے جنگل کی راہ لی  وہ پگ ڈنڈی پر سے اپنے اُس مکان تک جا پہنچی ،جوذرا اونچی جگہ پر بنا ہوا تھا  پھر وہ اس مکان میں غائب ہو گئی  وہ دونوں اس مکان تک جا پہنچے  چچا نے اپنے کوٹ میں سے ٹارچ نکال کر گردو پیش کا جائزہ لیا  مکان کے گرد میدان میں کٹے ہوئے درخت پڑے تھے  چچا کے اشارے پر ،عادل نے آگے بڑھ کر مکان کے مرکزی دروازے پر دستک دی  کون ہے  وہ بڑھیا بولی  ہم آپ کی مدد کرنے آئے ہیں اماں سکینہ  دروازہ کھولیں  چچا نے کہا تو عادل نے حیران ہو کر انھیں دیکھا  چچا اس بڑھیا سے واقف تھے  پھر دروازہ کھلا  اماں سکینہ کے ہاتھ میں لالٹین تھی  وہ بولیں اندر آجاؤ  اندر جاتے ہی چچا بولے آپ کا بیٹا سرفراز کہا ں ہے  سرفراز چچا کا دوست تھا ،جو اچانک غائب ہو گیا تھا  جواب ملا وہ جیل میں ہے  عادل ایک بار پھر حیران ہوا تو چچا نے اسے بتا یا کہ وہ انھیں اچھی طرح جانتے ہیں  اماں نے ان دونوں کو ایک چھوٹے کمرے میں اپنے سامنے ایک چوکی پر بٹھا یا  اماں نے چچا سے کہا بیٹے  تم تو جانتے ہی ہو کہ ہم اس علاقے میں دس سال پہلے کا رو بار کرنے آئے تھے  سوکھے درختوں سے بھرازمین کا یہ قطعہ ہم نے اپنی تین نسلوں کی کل پونجی جمع کرکے چودھری بہاول سے خریدا تھا  چودھری بہاول لکڑی کا مظاہر بہت بڑا تاجر ہے، لیکن حقیقت وہ اتک اسمگر ہے  وہ پہلے ہم سے لکڑی خرید تا رہا  پھر اُس نے محسوس کیا کہ قطعہ بیچ کر اُس نے غلطی کی ہے تو وہ یہ جگہ واپس مانگنے لگا  اُس کے بے حد اصرار پر بھی ہم نے اسے یہ جگہ دینے سے انکار کیا  آخر اُس نے پچھلے ماہ زبردستی میدان اور ہماری لکڑی پر قبضہ کر لیا  سر فراز کوجھوٹے مقدمے میں جیل بھیجا اور میں کچھ نہ کر سکی  عادل نے کہا کیوں ،آپ کے پاس اس جگہ کی خرید کے کاغذات تو ہوں گے  بد قسمتی سے کاغذات مجھے نہیں مل رہے  چودھری بہاول بہت ہی امیر ،بارسوخ اور طاقت ورشخص ہے  پالتو کُتّے اور خوں خوار مسلح محافظ اس وقت بھی اس کے بنگلے کے گرد پہرا دیتے ہیں  میں اس کا کچھ نہ بگاڑ سکی  وہ لوگوں کو خرید کر اپنے خلاف ثبوت مٹا دیتا ہے  میں میان پوترو کے بارے اتنا ہی جانتی ہوں جتنا تمھیں معلوم ہے  مجھے آج رات سردی بہت لگ رہی تھی  میں نے پہلی بارگلیوں کا چکر لگا یا کہ لوگ شاید جمع ہو جائیں اور میں انھیں اپنی کہانی سنا سکوں او ر کوئی حل نکل سکے  چچا نے کہا ہم آپ کی مدد کریں گے اور چودھری بہاول گھٹنے ٹیکے گا ،ان شاء اللہ  چچا صحافی تھے  ٹی وی چینلز ،ریڈیو ،اخبارات اور رسائل کے نمایندے تازہ سے تازہ تر خبر کے لیے اُمڈ آتے تھے  ہمارے خاندان کا ہر فرد اپنے جاننے والوں اور اُن کے بھی جاننے والوں کو ساتھ لے آیا تھا  بہاول کے مخالفین کو بھی جمع کر لیا گیا تھا  ہجوم دیکھ کر کچھ لوگ اور بھی شامل ہو گئے تھے  آواز بلند کرنے کی ہر ممکن کوشش کی گئی تو بات بھی بہت اوپر تک چلی گئی  سر فراز جیل سے رہا ہوا  یوں کئی مظلوم افراد کو بھی بہاول کے ظلم کے خلاف مقدمات درج کرانے کا موقع مل گیا  چودھری بہاول ڈر کرراتوں رات کشمیر کے برف پوش پہاڑ پھلانگ کر ملک سے ہی بھاگ نکلا ،جسے بین الاقوامی پولیس کے ذریعے گرفتار کر لیا گیا  
الہٰ دین کا چراغ نسل در نسل ہوتا ہوا جب الہٰ دین ہفتم کے ہاتھ آیا جو ایک سیدھا سادہ انسان تھا تو اس نے باپ کی وفات کے اگلے ہی روز چراغ زمین پر رگڑا، جس سے فضا میں دھواں پھیل گیا اور پھر اس دھویں میں سے ان کا خاندانی جن خوف ناک قہقہے لگاتا ہوا نمودار ہوا  اس کے بازو مشرق اور مغرب میں پھیلے ہوئے تھے اور قد آسمان سے باتیں کر رہا تھا  جب یہ دھواں چھٹا اور اس قوی ہیکل جن کی دہلا دینے والی آواز فضا میں گونجی کیا حکم ہے میرے آقا  تو الہٰ دین ہفتم نے ایک نظر اسے دیکھا اور پھر کہا ذرا دوڑ کر نکر والی دکان سے میرے لیے ایک سانچی پان لاؤ  جن کو اپنے نئے آقا کے اس حکم کی تعمیل میں بڑی شرم محسوس ہوئی، مگر اس نے تعمیل کی اور دوبارہ ہاتھ باندھ کر گھڑا ہو گیا  الہ دین نے اسے حکم کا منتظر پایا تو کہا نہانا چاہتا ہوں، بالٹی اٹھاؤ اور سرکاری نلکے سے پانی بھر کر اسے صحن میں رکھ دو  جاری ہے  جن کو اگر چہ ایک بار پھر بڑی سبکی محسوس ہوئی ، مگر اس نے جو حکم میرے آقا کہا اور غائب ہو گیا  نہانے سے فراغت پا کر الہ دین نے ایک بار پھر چراغ رگڑا، جس پر ایک گڑگڑاہٹ سنائی دی اور خوف ناک قہقہے لگاتا ہوا جن نمودار ہوا  اس نے جھُک کر کہا کیا حکم ہے میرے آقا  الہٰ دین نے کہا بازار سے سبزی وغیرہ لے کر آؤ اور میرے لیے جلدی سے کھانا تیار کرو، مجھے بڑی بھوک لگی ہے  یہ سن کر جن بہت شرمسار ہوا اور گردن جھکا کر بازار کی طرف چل پڑا  کھانا وغیرہ کھا کر الہٰ دین نے ایک بار پھر چراغ رگڑا،جس پر جن ایک کھسیانی ہنسی ہنستا ہوا نمودار ہوا اور ہاتھ باندھ کر کھڑا ہوگیا  الہٰ دین نے حکم دیا کہ ہمسایوں سے تھوڑی سی پتّی مانگ کر لاؤ اور چائے بناؤ  یہ سن کر پسینے کے قطرے جن کی پیشانی پر نمودار ہوئے ، جو اس نے فوراََ ہاتھ سے پونچھ ڈالے اور بادل نخواستہ حکم کی تعمیل میں مشغول ہوگیا  پھر یوں ہوا کہ دن مہینے اور سال گر تے گئے اور وہ اپنے آقا کی خدمت میں اسی طرح مشغول رہا  اس کے کپڑے دھوتا، استری کرتا، جوتے پالش کرتا، برتن مانجھتا اور نکڑ کی دکان سے اس کے لیے پان اور سگریٹ خرید کر لاتا اور پھر اس کی نظروں سے اوجھل ہو جاتا  اس دوران جن میں ایک تبدیلی رونما ہوئی، اس کی جسامت پہلے سے بہت کم ہوگئی  اس کا قد بھی کھٹتا چلا گیا اور اس کے قہقہوں کی گونج بھی مدھم پڑگئی  ایک تبدیلی اس میں یہ رونما ہوئی کہ الہٰ دین کے چراغ رگڑنے پر وہ کاندھے پر رومال رکھے نمودار ہوتا اور کیا حکم ہے میرے آقا کے بجائے کیا حکم ہے صاحب جی کہتا  یہ جن آہستہ آہستہ اپنی پہچان بھولتا جا رہا تھا  سو الہٰ دین کے اس جن کی نقاہت اب روز بروز بڑھتی جا رہی تھی، حتیٰ کہ ایک وقت آیا کہ اس کا قد گھٹتے گھٹتے اپنے آقا کے قد کے برابر ہو گیا  اس کے بازو اب مشرق اور مغرب میں پھیلے ہوئے نہیں تھے، بلکہ وہ سکڑ کر اپنے آقا جتنا ہی رہ گیا  رفتہ رفتہ اس کی کمر میں درد ہونے لگا اور پٹھّے درد کرنے لگے، جس کے لیے وہ باقاعدگی سے سربیکس ٹی کھانے لگا، تاہم وہ اب بھی اپنے صاحب جی کی خدمت میں ہمہ تن مشغول رہتا  اب وہ پہلے جیسا کرّوفروالا جن نہیں تھا، بلکہ وہ اپنی شناخت تک بھُول گیا تھا  سو اب اسے بلانے کے لیے چراغ رگڑنے کی ضرورت نہ تھی  وہ کاندھے پر رومال رکھے، دھوتی اور بنیان پہنے ایسے ہی سب کی نظروں کے سامنے پڑا رہتا  اس کا قد الہٰ دین کے قد سے بھی چھوٹا ہو گیا تھا  جناں چہ اب الہٰ دین نے اسے بلانا ہوتا تو وہ اسے اوئے چھوٹے  ادھر آؤ کہ کر آواز دیتا  ایک دن اس نے الہٰ دین سے کہا صاحب جی  اگر آپ اجازت دین تو میں کہیں اور کام تلاش کر لوں  آپ کو جو تنخواہ ملتی ہے ، اس میں آپ کا اپنا گزارا بھی نہیں ہوتا  الہٰ دین یہ سن ک جھینپ گیا اور پھر اس نے رضا مندی کے اظہار کے لیے ہولے سے اپنی گردن ہلائی  سو یہ جن آج کل بابو ہوٹل میں ملازم ہے اور چھوٹے اوئے کی آواز سن کر تھکے تھکے قدموں کے ساتھ ایک میز سے دوسری میز کی طرف جاتا ہے  کبھی کبھی اسے اپنا ماضی یاد آتا ہے تو اس کی آنکھیں بھر آتی ہیں  مشرق اور مغرب میں پھیلے ہوئے بازواور آسمان سے باتیں کرتا ہوا قد  بڑے بڑے بادشاہوں کے محلّات کو اپنی ہتھیلی پر اُٹھا لینے والاجن ، دوبارہ جن کے روپ میں آنے کے لیے اپنی تمام قوتیں مجتمع کرتا ہے ، مگر اپنی اس تمام تر کوشش کے نتیجے میں وہ سگریٹ کے دھویں جتنے مرغولے میں سے اپنی دکھتی کمر پر ہاتھ رکھے نمودار ہوتا ہے  اس پر وہ مارے ندامت کے سر جھکا لیتا ہے اور ہولے سے کہتا ہے میں بڑے کرّوفر والا جن تھا، مگر میرے آقاؤں نے مجھے کم زور کر دیا  پھر ایک دم سے خوف زدہ ہو کر وہ اِدھر اُدھر دیکھنے لگتا ہے کہ کہیں کسی نے یہ سن تو نہیں لیا کہ وہ کبھی بڑے کرّوفر والا جن تھا  
تاجور نجیب آبادی  ڈاکٹر کمال الدین نے خدا خدا کر کے نوسال میں ایم  بی  بی ایس کا امتحان پاس کیا  یوں تو میڈیکل کالج کا کورس پانچ سال کا ہے ، مگر ہے بڑا سخت کورس، کمال الدین دماغ کے کچھ گٹھل تھے  انہوں نے نو سال لگ کر یہ آخری امتحان پاس کر کے اس مصیبت سے پیچھا چھڑا یا  اب فکرپڑی کمانے کی، آدمی تھے چلتے پر زے، سوچا کہ تاجروں کے محلے میں بڑا سا مکان کرائے پر لے کر کام شروع کیا جائے تاکہ امیر بیماروں کی آمدروفت ہونے لگے  چنانچہ ایک بہت شان دار مکان کرائے پر لیا گیا  اُسے خوب سجایا گیا ، رنگ برنگی شیشیوں میں الابلا ھر کے الماری سجادی گئی، اور نام چارے کو اپنے چھوٹے بھائی کو کمپاوٴنڈر کے طور پر رکھ لیا گیا  یہ مکان امیر لوگوں ل کے محلے میں تھا اسی لیے نمائشی انداز میں جی لگا کر سجایا گیا تھا مگر ایک کسر رہ گئی تھی اس میں ٹیلیفون نہ تھا  جاری ہے  آپ جانتے ہیں آج بڑے بڑے ڈاکٹروں کا اس کے بغیر کام نہیں چل سکتا  چنانچہ کمال الدین نے دوڑ دھوپ کر کے فون کی بھی منظوری لے لی  ٹیلیفون آگیا مگر ابی کنیکشن نہیں ملا تھا کنیکشن دینے کے لیے ٹیلیفون کے دفتر کا مستری آیا ڈاکٹر صاحب اس وقت اندر بیٹھے تھے انہوں نے مستری کو اندر آتا دیکھ کر، یہ گمان کر لیا کہ کوئی مریض پھنسا ہے  اس پر اپنا رعب جمانا ضرور ی ہے مستری کو کرسی پر بیٹھ جانے کا اشارہ کر کے آپ نے ریسیور اٹھایا، اور پے کنکشن کے فون پر باتیں شروع کر دیں اور آپ ہی فرضی سوالوں کے جواب دینے ل گے  جی ہاں میں ڈاکٹر کمال الدین ہوں  اور سر ابراہیم السلام و علیکم  نواب صاحب میں اپنے مطلب میں تھا ، نہیں  کرنل ہاکسر بیمار ہیں  انہوں نے طلب کیا تھا  ابھی ابھی وہاں سے آرہا ہوں  اچھا، اچھا آپ کی طبیعت بھی خراب ہے  لیکن چھ بجے سے پہلے تو میں حاضر نہ ہو سکوں گا  اب تو میں کرنل باٹ کو دیکھنے چھاوٴنی جا رہا ہوں  ہاں ہاں اُنہیں جگر کی کچھ شکایت ہے، کرنل باٹ کو دیکھ کرپھر سربرہان کے ہاں جاوٴں گا  جی  جی ہاں ، جی ہاں  ان کی طبیعت کچھ ناساز ہے ان کی کوٹھی سے فون پر فون آرہے ہیں  مگر کیا کروں مجبور ہوں وعدہ خلافی بھی تو نہیں کر سکتا  کیا فرمایا  وہاں سے پھر کہاں جانا ہے  یہ نہ پوچھئے، ڈاکٹروں کی زندگی بھی بڑی مصروف زندگی ہوتی ہے  ہاں عرض تو کر رہا ہوں  سربرہان کو دیکھ کر پھر وزیراعظم صاحب کی کوٹھی جاوٴں گا  اُن کا کوئی دوست مجھ سے علاج کرانے کی خاطر کئی دن سے اُن کے گاوٴں سے آیا ہوا ہے  قبلہ یہ سب کچھ صحیح ، مگر یہ ہمارا کام ہی کچھ ایسا ہے کہ کسی کو انکار نہیں کر سکتے  کوئی بلاتا ہے تو جانا ہی پڑتا ہے  جی  کیا فرمایا  نو بجے رات  بالکل ٹھیک مجھے بھی یہی ٹائم سوٹ کرے گا  کیونکہ پونے دس بجے رات کا وقت علاء الدین صاحب سپرنٹنڈنٹ پولیس کے لیے مقرر ہے ان کی ناک میں پھر غدود اُبھرآئے ہیں  ڈاکٹر کمال یہ فرضی باتیں اس لیے کر رہے تھے کہ آنے والا نووارد بیمار رعوب میں آجائے گا اور اُنہیں معقول فیس اس سے وصول ہو جائے گی چنانچہ بے کرنٹ کے فون پر گپیں ہانک کر آپ نووارد سے بولے  جناب معاف کیجئے گا، آپ کو بڑی دیر ہو گئی کیا کروں یہ اُونچے طبقے کے بیمار سانس ہی نہیں لینے دیتے ، بڑے لوگ ہیں ان سے بے پروائی بھی تو نہیں برتی جا سکتی  اچھا اب فرمائیں آپ کو کیا شکایت ہے  نووارد نے جواب دیا، جناب میں خدا کے کرم سے بیمار نہیں  نہ علاج کے لیے حاضر ہوا ہوں  ٹیلیفون کے دفتر کا مستری ہوں  آپ نے سپر نٹنٹدنٹ سے کنیکشن کی درخواست کی تھی میں اس لئے حاضر ہوا ہوں تاکہ آپ کے فون کو چالو کردوں  
دانیہ بٹ  دریا کے کنارے سرسبزوشادا ب جنگل آباد تھا جہاں ایک شیرحکمرانی کرتا تھا  بادشاہ ہونے کے ناطے وہ بہت معزورتھا  اس علاقے میں کسی دوسرے شیرکو حملہ کرنے کی ہمت نہ تھی  ایک دن شیر اپنے وزیروں کے ساتھ جنگل کے دورے پر نکلااس کی ملاقات خالہ بلی سے ہوئی،شیر نے پوچھا خالہ بلی، یہ تمہارا حال کس نے کیا ہے  بلی نے بتایا جب سے مجھے انسانوں نے پکڑا ہے میرا یہ حال کردیا  شیر طیش میں آگیا اور کہاخالہ مجھے اس انسان کا پتہ بتاو  ابھی اس سے تمہارا بدلہ لیتا ہوں  یہ سن کر بلی بولی تم نہیں جانتے انسان بہت خطرناک ہے، آخرخالہ شیرکولئے انسان بستی کی طرف روانہ ہوگئی راستے میں ان کا ٹکراو ایک لکڑہارے سے ہوا جو لکڑیاں کاٹ رہا تھا  لکڑہارے کودیکھتے ہی بلی نے کہا یہ انسان ہے شیرنے فوراً کہا میں تمہارا مقابلہ کرنے کے لئے آیا ہوں اور اپنی خالہ کا بدلہ لینا میرا حق ہے،کیا تمہاری خالہ نے یہ نہیں بتایا کہ انسان بہت خطرناک ہے  جاری ہے  انسان نے فوراً جواب دیا  میں تمہیں مزہ چکھا کرہی رہوں گا  جب لکڑہارے نے وقت کی نزاکت کوبھانپ لیا تو اس نے کہا کہ ٹھیک ہے تم یہیں رکو میں لکڑیاں جھونپڑی میں رکھ کر آتا ہوں  اے انسان رک، مجھے کیا پتہ توواپس آئے گا یا بھاگ جائے گا شیرنے کہا  لکڑہارا واپس جانے کے لئے پلٹا ہی تھا کہ لکڑہارے نے کہا مجھے لگتا ہے میرے آنے تک تم یہاں سے بھاگ جاوگے  یہ بات سن کر شیر ہنسنے لگا اوربولا کہ میں نے تمہیں خود مقابلہ کرنے کے لئے کہا، بھلا میں کیوں بھاگوں گا  لکڑہارے نے کہا نہیں مجھے تمہاری بات پر یقین نہیں ہے  شیرنے پریشانی کے عالم میں خالہ کی طرف دیکھا خالہ نے ترکیب سوچی اور کہا کہ ایسے کرتے ہیں کہ شیرکو اس درخت سے باندھ دیتے ہیں  چنانچہ بپھرا شیر اس ترکیب مان گیا جوں ہی شیردرخت سے باند ھاگیا ،لکڑ ہاڑے نے موٹی لکڑی اٹھائی اور شیرکی پٹائی شروع کردی اور پورے جنگل میں شیرکی چیخ وپکار سنائی دینے لگی  اچھی طرح شیرکو پیٹنے کے بعد لکڑہاڑے نے کہا کہ بلی اپنے بھانجے کا خیال رکھو  میں ابھی آتا ہوں  یہ سننا تھا کہ بلی شیرکے پاس آئی اور کہا کہ بھانجے میں نے تم سے کہا تھا کہ انسان بہت خطرناک ہوتا ہے اب سزا بھگتو اپنے غرورکی  
عطا شاہ  ایک کسان تھا اس نے جوار بوئی جب فصل پک گئی ایک شیر آیا اور کھیت میں گھس گیا کسان ایک چھپر پر بیٹھا ہوا تھا شیر نے اسے کہا نیچے اُترو میں تمہیں کھا جاوٴں گا  کسان نے کہا کہ ا بھی تو میں دُبلا پتلا ہوں میں ذرا کھا پی کر موٹا ہو جاوٴں تو مجھے کھا لینا  شیر روزانہ آتا اور کہتا میں تمہیں کھا جاوٴ گا کسان اس کے خوف سے لاغر ہوتا گیا، اس کی بیوی ے اس سے دریافت کیا کہ خوب کھا پی لیتے ہو مگر دبلے ہوتے جا رہے ہو  کسان نے کہا کہ ایک شیر روزانہ آتا ہے مجھے ڈراتا ہے کہ میں تمہیں کھا جاوٴں گا میں اس لیے دبلا ہو رہا ہوں  کسی نہ کسی دن شیر مجھے کھا ہی جائے گا بیوی نے پوچھا شیر کس وقت آتا ہے کسان نے کہا دوپہر کو  پھر اس کی بیوی نے مردانہ کپڑے پہنے گھوڑے پر سوار ہوئی ہتھیار بھی اُٹھا لئے  جاری ہے  جوار کے کھیت میں آئی اس نے دیکھا کہ شیر اس چھپرکے نیچے کھڑا ہے بیوی نے آواز لگائی اے کسان  کسان نے کہا جی مالک  بیوی نے کہا بادشاہ نکلاہے شیروں کے شکار کے لیے تم نے آس پاس شیر کے پاوٴں کے نشا ن دیکھئے ہیں پچھلے سال کے یا اس سے بھی پہلے کے  کساننے شیر سے پوچھا اب بتاوٴ کیا کروں تمہارے بارے میں بتاوٴں یا نہ بتاوٴں  شیر نے کہا ہاں یہ بادشاہ کا وزیر ہے شیر نے کہا اب مجھے ضرور بھگاوٴ یہاں سے  کسان نے کہا تم چپ رہو  میں چادر تمہارے اوپر ڈال دیتا ہوں  شیر سو گیا  اور کسان نے اس کے اوپر چادر ڈال دی پھر اس نے جواب دیا  اے سوار میں نے شیر کے پاوٴں کے نشان نہیں دیکھے سوار نے پوچھا وہ موٹی کالی چیز کیا پڑی ہوئی ہے شال کے نیچے  کسان نے کہا یہ لکڑی ہے  میں نے اسے حقہ جلانے کے لیے رکھا ہوا ہے  بیوی نے کہا اس کا کچھ حصہ مجھے کاٹ کر دے دو میں بادشاہ کے لیے لے جاوٴں گا وہ بھی حقہ پیتا ہے  کسان نے شیر سے پوچھا اب میں کیا کروں  شیر نے کہا اب میرا کان کاٹ کر دے دو  کسان نے شیر کا کاٹ کاٹ کر دے دیا  بیوی نے کہا اس سے ذرا بڑا ٹکڑا دے دو  شیر نے کہا اب دوسرا کان بھی کاٹ کر دے دوکسان نے دوسرا کان بھی کاٹ کر دے دیا  بیوی نے غصے میں کہا اس سے بڑا ٹکڑا کیوں کاٹ کر نہیں دے دیتا اس لکڑی کے تنے سے  پھر شیر نے کہا اب میری د م کاٹ کر دیدو دم بھی کاٹ کر دے دی  بیوی نے کہا تم تھوڑا سا کاٹتے ہو تم چھوڑو میں خود کاٹ لوں گا  یہ سنتے ہی شیر بھاگ کھڑا ہوا، سامنے سے ایک گیدڑ آیا اس نے شیر سے پوچھا تمہارے کان بھی کٹے ہوئے ہیں اور دم بھی  خون بہہ رہا ہے اور تم بھاگ رہے ہو یہ تمہیں کیا ہو گیا ہے شیر نے کہا کہ بادشاہ کی فوج نے مجھ پر حملہ کر دیا ہے میرے کان کاٹ دئیے ہیں اور دم بھی کاٹ لی ہے بس خدا نے میری جان بچائی ہے  گیدڑ نے کہا اے بزدل تجھ کو ایک عورت نے ڈرایا ہے نہ بادشاہ ہے نہ فوج ہے  ایک عورت نے تمہارے کان بھی کاٹ ڈالے اوردم بھی  شیر نے کہا میں نے اپنی آنکھوں سے فوج اوروزیر دیکھا ہے گیدڑ نے کہا یہ عورت تھی آوٴ میں تمہیں دکھادوں  شیر نے کہا تمہارے ساتھ چلتا ہو ں ایک رسی تم اپنے گلے میں ڈالو اور اس کایک سرا میرے گلے میں بھی  پھر گیدڑ نے رسی اپنے گلے میں اور شیر کے بھی گلے میں ڈالی اور دونوں ساتھ ساتھ چلے  سوار نے دیکھا کہ شیر کو گیدڑ کھینچتا ہوا لا رہا ہے اس نے گیدڑ سے پوچھا کہ تم نے بادشاہ سے وعدہ کیا تھا کہ میں چودہ شیر تمہارے پاس لاوٴں گا اب صرف ایک لے کر آئے ہووہ بھی کان کٹا  یہ سنتے ہی شیر بھاگ کھڑا ہوا اور گیدٹ کو گھسیٹتا چلا گیا  گیدڑ کا سر تن سے جدا ہو گا ٹانگیں بھی ٹوٹ گئیں اورمر گیا، شیر اپنے کٹے ہوئے کان اور دم کے بغیر بھاگا  کسان اور اس کی بیوی جوار کے کھیت میں خوشی خوشی رہنے لگے  
حجاب امتیاز علی  شہر شوں شوں کے بازار میں نکّڑ کے پاس ایک ننھا سا رستوران تھا س رستوران کے دروازے کے اوپر ایک کالے تختے پر لکھا ہوتا تھا یہاں تازہ عمدہ مچھلی ہر وقت ملتی ہے اور یہ واقعہ تھا کہ یہاں کی تلی ہوئی مچھلی تمام شہر میں مشہور تھی  سرخ سرخ اور مزے دار اور اس پر آلو کے قتلے پڑے ہوئے  تین سال پہلے میں اور میری چینی سہیلی شین فون مچھلی کھانے کے لیے بلاناغہ ہر شام وہاں جایا کرتی تھیں  اور مچھلی کھانے کے بعد ایسا معلوم ہوتا تھا جیسے یہ مچھلی جنت کی کسی نہر سے پکڑ کر فرشتوں نے جنت ہی کے کسی چولہے پر تلی ہے  ان واقعات کو ایک عرصہ گزر گیا میں اور میری چینی سہیلی شین فون دنیا کی سیاحت کے لیے نکل پڑیں  پچھلے دنوں اتفاق سے ہمارا جہاز شہر شوں شوں کے ساحل سے آلگا تو شین فون نے اپن ننھی ننھی آنکھیں ہمثکل چیر کی خوشی کے لہجے میں مجھ سے کہا روحی  روحی  چلو بازار جا کر اپنے پرانے رستوران سے مچھلی کھائیں  جاری ہے  مجھے اس کی رائے بہت پسند آئی میں جہاز کی چوبی سیڑھیوں سے نیچے کودپڑی اور ہم دونوں بازار کی طرف روانہ ہو گئیں  وہاں جا کر دیکھا تو سائن بورڈ نظر نہ آیا جس پر مچھلی کا اشتہار ہوتا تھا ہم مایوس ہو کر لوٹنے ہی کو تھے کہ شین فون نے اپنی ناک پھلا کر پہلے تو خوشبو سونگھی پھر ایک دکان کی طرف اشارہ کر کے کہا، روحی  ہو نہ ہو مچھلی کی دکان بس یہی ہے دیکھو کیسی لذیذ خوشبو آرہی ہے  میں نے نظر اُٹھا کر دیکھا تو دکان پر ایک سادہ کالا تختہ لگا ہوا تھا مگر اس پر نہ دکان کانام تھا نہ مچھلی کا اشہتار، صرف سادہ تختہ لگا ہوا تھا لیکن مچھلی کی خوشبو سونگھ کر اس دکان میں گھسنا ہی پڑا  اندر جا کر دیکھا تو ہماری آنکھیں کھل گئیں بیسیسوں آدمی چھوٹی چھوٹی میزوں پر بیٹھے مزے سے تلی ہوئی مچھلی اور آلو کے قتلے اُڑا رہے تھے، سب کے منہ مچھلی سے اور آنکھیں خوشی سے لبریزتھیں  وہ پرانا بوڑھا دکاندار جس نے اپنی تمام زندگی مچھلی تلنے کے فن پر غور کرتے کرتے صرف کر دی تھی مسکراتا ہوا ہماری طرف آیا اور ادب سے جھک کر بولا لاو ں مچھلی  میری چینی سہیلی شین فون اپنے چینی وضع کے تاریخی لباس میں بالکل گڑیا لگتی تھی اس کی آنکھیں بھی گڑیا سی تھیں اس نے شوق سے کہا ضرور لے آو دو پلیٹیں  مگر میں نے دکاندار سے حیرات ہو کر کہا ہائیں تم نے اپنی دکان کا نام اور اشتہار کیوں نکال دی اور سادہ کالا تختہ کیوں لگا رکھا ہے اس میں ضرور کوئی بھید ہوگا  وہ ایک بوڑے جن کی طرح ہنس پڑا  بولا حضور آپ دونوں گرم گرم مچھلی کی پلیٹوں کے آگے بیٹھ جائیں پھر میں اپنی کہانی سناو ں گا  چین فون نے فوراََ چٹورپن کے انداز میں اپنی چھری اور کانٹا اٹھا لیا  اور منہ میں مچھلی کا ایک ٹکڑا رکھ کر بولی اب بتاو  بوڑھا باورچی مزے لے لے کر قصہ سنانے لگا  ایک سال کا عرصہ ہوا ایک دفعہ یہاں ایک سرخ مونچھوں والا لمبا تڑنگافوجی کھانے کے لیے آیا اُسے میری مچھلی اتنی پسند آئی کہ اس نے مجھ سے دوستی کر لی  ایک دن اس نے مجھ سے دوستانہ لہجے میں کہا  دکان کی ترقی کا بھید اشتہار میں ہوتا ہے میں نے تمہارے سائن بورڈ کو بڑے غور سے پڑھا ہے اس پر لکھا ہے یہاں تازہ عمدہ مچھلی ہر وقت ملتی ہے میرا خیال کہ اس سطر میں یہاں کا لفظ فضول ہے اسے نکال ڈالو  تازہ عمدہ مچھلی ہر وقت ملتی ہے تیسرے دن وہی فوجی آیا اور کہنے لگا میںکل تما م رات غور کرتا رہا اس سطر میںتازہ کا لفظ بھی فضو ل ہے اسے بھی نکال دو  چنانچہ تیسرے دن میںنے تازہ کا لفظ بھی مٹا دیا اور لکھ دیا عمدہ مچھلی ہر وقت ملتی ہے چوتھے دن وہی فوجی آیا اور کہنے لگا عمدہ کا لفظ بھی بے معنی ہے اس پر میں نے وہ لفظ بھی مٹا دیا اور لکھ دیا  مچھلی ہر وقت ملتی ہے  پانچویں دن فوجی بولا میں رات بھر سوچتا رہا ہوں ہر وقت کا لفظ بھی بہت بُرا معلوم ہوتا ہے  اس پر میں نے لکھ دیا مچھلی ملتی ہے چھٹے دن فوجی پھر آیا اور کہنے لگا ملتی ہے کہ لفظ بھی مجھے رات بھر کھٹکتے رہے صرف مچھلی لکھنا کافی ہے  چنانچہ چھٹے دن بورڈ پر صرف مچھلی لکھا رہ گیا  ساتویں دن وہی فوجی دوست آیا اور کہنے لگا میںرات بھر غور کرتا رہا ہوں یہ مچھلی کا لفظ بھی مجھے ناپسند ہے تم صرف سادہ بورڈ لگوا دو  تمہاری مچھلی کی خوشبو سے تمام بازار مہکتا رہتا ہے جس کی ناک ہو گئی وہ خود خوشبو سونگھتا ہوا تمہاری دکان پر پہنچ جایا کرے گا  مجھے بھی یہ بات معقول ہوئی چنانچہ میںنے بورڈ کے تمام حرف مٹا دیے اور سادہ کا لا بورڈ لگا دیا  اب لوگ پہلے کی نسبت زیادہ آتے ہیں اور زیادہ شوق سے مچھلی کھاتے ہیں میں اور میری سہیلی بوڑھے دکاندار کی ذہانت پر زور سے ہنس پڑیں اور رومال سے اپنے ہونٹ پونچھتیی ہوئی بندرگاہ کوروانہ ہو گئیں  
رائو جی  ایک شہر میں دو میاں بیوی رہتے تھے  ان کی کوئی اولا نہیں تھی  وہ ادھیڑ عمر کے ہو چکے تھے اور بڑھاپے کے دور میں قدم رکھنے والے تھے  شوہر بازار میں ایک تاجر کا سامان دوسرے تاجر کی دکان پر پہنچا نتا تھا اور گاہکوں کا سامان ان کی گاڑیوں میں رکھتا تھا  شام تک اسے کچھ پیسے مل جاتے ، جس سے دونوں میاں بیوی کا گزر بسر ہو جا تا  وہ دونوں چاہتے تھے کہ بوڑھے ہونے سے پہلے حج کی سعادت حاصل کر لیں  خاص طور پر میاں کی بڑی آرزو تھی کہ وہ مرنے سے پہلے روضہ رسول صلی اللہ علیہ وسلم کی زیارت کرلے  اس لیے اس نے تھوڑے تھوڑے پیسے جمع کر کے دس روپے جمع کر لیے  اس زمانے میں چاندی کا سکہ چلتا تھا  وہ ہفتے میں ایک بار ضرور تھیلی نکال کر ان سکوں کو گنتا اور ان کی کھن کھن کی آواز سن کر خوش ہوتا تھا  جاری ہے  بیوی نے ایک دن میاں سے کہا حج کے پیسے جمع ہونے تک تو ہم بالکل بوڑھے ہو جائیں گے، ہوسکتا ہے ، مر بھی جائیں میں بولا پھر کیا کریں  ہم تھوڑے تھوڑے پیسے ہی جمع کر سکتے ہیں  دعا کرو، اللہ ہمیں چھپڑپھاڑ کر پیسہ دے دے  اس زمانے میں ہندستان کے لوگوں میں خاص طور پر مسلمانوں میں ایک محدود طبقے کو چھوڑ کر، غربت بہت زیادہ تھی  مسلمان بادشاہوں نے ان کے معاشی حالات درست کرنے اور ان میں تعلیم عام کرنے کے لیے کوئی ٹھوس اقدام نہیں کیے تھے  ان کی تو جہ صرف شاہی خاندان اور طبقہ امرا کی بہبود پر رہتی تھی  اسی غربت و افلاس کے دور میں وہ دونوں میاں بیوی رہ رہے تھے اور جج کی سعادت حاصل کرنے کے لیے پیسے جمع کر رہے تھے  ایک دن ایک فقیر نے ان کے دروازے پر آ کر صدا دی دے مائی  اللہ کے نام پر اللہ تجھے ایک کے دس اوردس کے سودے گا  اس وقت شوہر گھر نہیں تھا  بیوی نے جب فقیر کی صدسنی تو اسے خیال آیا کہ کیوں نہ وہ گھر میں رکھے ہوئے دس رو پے اسے دے دے اور پھر انھیں سوروپے مل جائیں گے اور ان کے حج پر جانے کا بندوبست ہو جائے گا  وہ سیدھی سادی عورت تھی  اس نے فقیر کی بات پر بھروسا کر لیا  اس کی کوٹھری کی دیوار میں بنے خفیہ طاق جو اس وقت چوروں سے بچنے کے لیے بنائے جاتے تھے اور آج کل کی تجوری کا کام کرتے تھے میں سے دس روپے کے سکے ایک تھیلی میں رکھے تھے  اس نے طاق میں سے وہ تھیلی نکالی اور دروازے پر آ کر فقیر سے کہنے گی سائیں  سچ سچ بتاوٴ، اگر میں تمھیں دس ر پے دوں تو کیا مجھے سور وپے مل جائیں گے  اللہ کے نام پر دو گی تو اللہ کے فضل سے ضرور لیں گے ، ایک کے دس اور دس کے سوملیں گے  اللہ دے گا ضرور دے گا  فقیر نے اسے دعا اور دلاسہ دیتے ہوئے کہا  یہ سن کر عورت نے رپوں کی تھیلی فقیر کو تھما دی  دو دن کے بعد میاں نے حسب عادت تھیلی نکالنے کے لیے خفیہ طاق میں ہاتھ ڈالا تووہ خالی تھا  اس نے گھبرا کر طاق میں چاروں طرف ہاتھ چلایا، مگرتھیلی اس میں تھی نہیں تو اسے کہاں سے ملتی  وہ گھبرایا ہوا اپنی بیوی کے پاس آیا اور کہنے لگا رپوں کی تھیلی طاق میں نہیں ہے  بیوی بولی ہاں  وہ میں نے ایک فقیر کو اللہ کے نام پر دے دی  میاں نے پوچھا کیوں دے دی  وہ کہہ رہا تھا کہ اللہ کے نام پر دو ، ایک کے دس اور دس کے سوملیں گے  اور تو نے یقین کر لیا اس کی بات کا  ہاں  بیوی نے بھولپن سے جواب دیا  یہ سننا تھا کہ میاں غصے سے کرتا گیا اور اس نے پیر سے جوتا نکالا اور دس جوتے بیوی کی کمرپر لگائے اور بہت دیر تک غصہ کرتا رہا اور بیوی کو بتاتا رہا کہ کتنی مشکل سے اس نے دس روپے جمع کیے تھے ، اب نہ جانے کب جا کر جمع ہوں گے  بعد میں بھی پھر جب بھی اسے دس روپوں کا خیال آتا تو وہ جھنجلا ہٹ اور غصے میں پیر سے جوتا نکالتا اور جما جما کر بیوی کی کمر پر ٹکاتا اور کہتا جاتا تیری کھوپڑی میں بھیجا نہیں ، بھوسا بھرا ہے بھس بھرا ہے  اس بات کو تین مہینے گزر گئے، جوتے کھاتے کھاتے بیوی کا برا حال ہو گیا  پھر ہوا یوں کہ ایک چور کہیں سے ایک ہزار روپے کے چاندی کے سکوں کی تھیلی چر ا کر بھاگا  اس کے پیچھے سڑک پر موجود پولیس لگ گئی  چور بھاگتا ہوا ان دونوں میاں بیوی کی گلی میں آیا  پولیس قریب آ چکی تھی  ثبوت چھپانے کے لیے اس نے سکوں کی تھیلی او پر اچھال دی  اتفاق سے وہ تھیلی ان میاں بیوی کے صحن میں آ گری  صبح کی اذان پر بیوی نماز کے لیے آئی صحن میں اس نے کوئی کالی سی چیز پڑی ہوئی دیکھی  اُٹھا کر دیکھا تو وہ ایک تھیلی تھی  کھولا تو اس میں بہت سارے چاندی کے سکے تھے  اس نے آسمان کی طرف دیکھا اور دل میں سوچا کہ فقیر سائیں کی بات سچی ہوگئی اور اسے دس کے سومل گئے  پھر وہ اپنی کوٹھری میں آ گئی اور اپنے میاں کی پیٹھ پر، جو منھ کے بل سور ہا تھا، ایک زور دار دوہتھڑ مار کر بولی اُٹھ کم بخت  تو نے تو جوتے مار مار کر مجھے ادموا کر دیا، لے دیکھ دس کے سو ملے ہیں یا نہیں  شوہر ہڑ بڑا کر اٹھ گیا  رپوں کی تھیلی دیکھ کر حیران رہ گیا  اس نے گنا تو تھیلی میں ایک ہزار چاندی کے سکے تھے  اسی دن دوپہر میں وہی فقیر آیا اور اس نے وہی صدا لگائی دے مائی  اللہ کے نام پر ، اللہ ایک کے دس اور دس کے سودے گا  آواز سن کر بیوی دروازے پر آ گئی اور فقیر سے کہنے گی سائیں  تو سچا ہے  تیرا خدا سچا ، ایک کے دس اور دس کے سونہیں، بلکہ ہزار ملتے ہیں ، لیکن یہ جو جوتے پڑتے ہیں، یہ برداشت نہیں ہوتے  
مزاج بخیر  سہیل بھائی جان کو بہت اچھی ملازمت مل گئی تھی، جس کی خوشی میں امی نے خاندان بھر میں مٹھائی تقسیم کی تھی  ابو جی کے کہنے پر ہم شاہدہ خالہ کے ہاں بھی مٹھائی لے کر گئے  امی کے ساتھ چند دن پہلے ہی ان کی کسی بات پرنوک جھونک ہو گئی بلکہ بات بڑھ کر جھگڑے کی صورت اختیار کر گئی تھی  دونوں ہی نے جینا مرناختم کرنے کی قسم کھا لی تھی  خاندان کے کچھ لوگ امی کی طرف داری میں اور کچھ شا ہد ہ خا لہ کی حمایت میں تھے  جب ہم دونوں بھائی میٹھائی لے کر گئے تو نہ صرف انھوں نے مٹھائی لینے سے انکار کر دیا ، بلکہ غصے میں باتیں بھی سنائیں لے جاوٴ یہ مٹھائی  اس سے بہتر ہے کہ میں زہر کھالوں  وہ غصے سے بولیں اور ہم سر جھکائے باہر نکل آئے  منے  اگر یہ باتیں امی کو پتا چلیں تو جانتے ہونا کیا ہوگا  باہر نکل کر وہ ہم سے بولے  جاری ہے  ہم نے سمجھ داری سے سر ہلا دیا  ایک پارک میں بیٹھ کر مزے سے مٹھائی کھائی  تھوڑی دیر چہل قدمی کی اور پھر گھر آ گئے  لے لی انھوں نے مٹھائی ، کچھ کہا تو نہیں  امی جان کالہجہ تفتیشی تھا  جی نہیں ، انھوں نے تو کچھ بھی نہیں کہا، بلکہ آپ کو بہت بہت مبارک باد دے رہی تھیں  بڑی تواضع کی ہماری  بھیا نے سب اچھا کی رپورٹ دی اور وہ خوش ہو گئیں  یہ انھوں نے اچھا کیا  انسان کو دل میں کوئی رنجش نہیں رکھنی چاہیے  شاہدہ باجی ذرا جذباتی قسم کی ہیں ، لیکن دل کی بہت اچھی ہیں  وہ مسکراتے ہوئے کہہ رہی تھیں جاوٴں گی کسی دن ان سے ملنے وہ مطمئن اور مسرور ی کیفیت میں کہہ رہی تھیں  ہم نے سوالیہ نگاہوں سے بھائی کی طرف دیکھا ، جوا با انھوں نے ہمیں خاموش رہنے کا اشارہ کیا  چند دن کے بعد مسرت پھوپی کے گھر ایک اہم تقریب ہورہی تھی ، جہاں سب کا جمع ہونا بھی ضروری تھی  اُف ، آگے کیا ہوگا  یہ سوچتے ہوئے ہم گاڑی میں بیٹھ گئے اور سہیل بھائی نے گاڑی آگے بڑھادی  مسرت پھوپو نے گرم جوشی سے ہمارا استقبال کیا  ابو جی نے مٹھائی اور تحائف ان کے حوالے کئیے اور دیگر افراد کے ساتھ جا بیٹھے  ہم امی جی کی طرف دیکھ رہے تھے  ہال پر نظر دوڑاتے ہوئے ان کی نگاہ شاہدہ خالہ پر پڑی اور وہ تیر کی ما ندان کی طرف بڑھیں  سہیل بھائی امی جی کے پیچھے پیچھے تھے اور ہم سہیل بھائی کے پیچھے  السلام وعلیکم باجی  کیسی ہیں آپ  امی نے گرم جوشی سے سلام کیا تو ہم ہونق بنے کھڑے تھے  شاہدہ خالہ کے ماتھے پر شکنیں نمودار ہو گئیں ، وہ منہ ہی منہ میں جواب د یتے ہوئے ادھر ادھر دیکھنے لگیں  مبارک ہو باجی  سنا ہے، حامد میاں نے میٹرک میں ٹاپ کیا ہے  امی خوش دلی سے بولیں  تو پتا چل گیا تمھیں  اب بھلا اس رسمی مبارک کی کیا ضرورت تھی  شاہدہ خالہ کے روکھے لہجے پرامی ذرا چو نکیں  لیکن آپ نے بھی تو اب تک مجھے سہیل کو ملازمت ملنے کی مبارک با دنہیں دی  مٹھائی تو ہم نے بھجوائی تھی  معاملہ بگڑتا دیکھ کر سہیل بھائی کھنکھارنے لگے  ارے کیسی مٹھائی ہم نے کب رکھ لی تھی  اس سے پہلے کہ دوسرا جملہ امی کے کانوں تک پہنچتا، ہم نے ایک زور دار چیخ ماری  ارے کیا ہوا میرے بچے کو یہ اچانک کیا ہو گیا  حسب توقع امی گھبرا اٹھیں  دانت میں درد  ایک اور چیخ مار کر ہم نے اپنی تکلیف کی وضاحت کی  شاہدہ خالہ نے امی کو ایک طرف ہٹاتے ہوئے کہا نائلہ  تم ہٹو زرا تم میں تو زرا حوصلہ نہیں ہے کسی بھی بات پرفوراگھبرا جاتی ہو  آؤ بیٹا فائق  دانت درد کا علاج ہے میرے پاس  ایسے ہی موقع کے لیے پرس میں کچھ نہ کچھ لے کر نکلتی ہوں  شاہدہ خالہ نے ہمارا ہاتھ پکڑا اور ایک طرف لے چلیں  سہیل بھائی ، امی کوتسلی دے رہے تھے اور پھر انھوں نے رخ موڑ کر ہماری جان دار اداکاری پر ہمیں بھر پور مسکراہٹ سے نوازا، ورنہ نیکی بر باد ہوتی اور گناہ لازم ہوتا  
غلام رسول زاہد  زہے نصیب بھائی اختشام ہمدانی ایک مدت کے بعد یاد کیا ہے آپ نے شکر ہے آپ کی آواز تو سنی شجاع تیموری نے چہکتے ہوئے کہا  لائن کے دوسری طرف ان کے پرانے دوست اختشام ہمدانی تھے دونوں دوست اسکول اورکالج میں ساتھ ساتھ رہے تھے دونوں میں گہری دوستی تھی لیکن پھر اختشام حمدانی اعلا تعلیم حاصل کرنے کے بعد سرکاری ملازم ہوگئے ترقی کرتے کرتے ان دونوں وہ وزارت خارجہ میں ایک عہدے پر فائز تھے شجاع تیموری کو اپنے گھریلو حالات کی وجہ سے تعلیم ادھوری چھوڑنی پڑی آدمی ذہین تھے اس لیے مختلف اداروںمیں انتطامی معاملات دیکھتے رہے کبھی کسی کاروباری ادارے میں رہے اور کبھی کسی صنعتی ادارے میں کچھ عرصے پہلے ہی انہوں نے ایک عالمی شہرت یافتہ سرکس میں مینجر کے طور پر کام شروع کردیا تھا یہ ایک بالکل نیا تجربہ تھا لیکن وہ اپنی اس نئی ذمے داری سے بہت لطف اُٹھارہے تھے  جاری ہے  میں شرمندہ ہوں کہ اتنا غائب رہا احتشام ہمدانی نے خفت سے کہا کچھ دنوں سے طبیعت بہت اُداس تھی کچھ دفتری معاملات نے ایسا پریشان کیا ہے کہ ایک بے چینی سی لگی رہتی ہے ایسے میں تمہاری یاد آئی اور آتی چلی گئی شکر ہے میں تو سمجھا تھا آپ نے مجھے بالکل ہی بھلا دیا ہے شجاع تیموری نے خوش گوار لہجے میں کہا  بات دراصل یہ ہے احتشام ہمدانی کھنکھارتے ہوئے بولے بہت جی چاہ رہا ہے کہ دارلحکومت سے چند دنوں کی چھٹی لے لوں اور تمہارے شہر میں کچھ دن گزاروں جی بہل جائے گا کچھ پرانی یادیں تازہ ہوجائیں گی کیا تم مجھے چند دنوں کے لیے اپنا مہمان بنانا گوارا کروگے  خوش آمدید شجاع تیموری جوش بھری لہجے میں بولے سرآنکھوں پر میں آج ہی سے آپ کا انتظار شروع کررہا ہوں  تمہارے سرکس کا بہت چرچا سنا ہے سرکس کے ساتھ میرے بچپن کی بہت سی یادیں وابستہ ہیں تمہارا سرکس بھی دیکھنا چاہتا ہوں ضرور ضرور شجاع تیموری بولے آپ آئیں تو سہی آپ ہمارے سرکس کو ساری زندگی بھلا نہیں سکیں گے  شجاع تیموری کو اُمید نہیں تھی کہ ان کا پرانا دوست اتنی جلدی ان کے پاس آن پہنچے گا اگلے ہی دن سہ پہر کے وقت احتشام ہمدانی ان کے گھر میں موجود تھے دونوںدوست تپاک کے گلے ملے شجاع تیموری نے اپنے مہمان دوست کی خوب آؤ بھگت کی دونوں کافی دیر تک پرانی یادیں تازہ کرتے ہوئے اور قہقہے لگاتے رہے شام کا وقت ہوا تو شجاع تیموری نے احتشام ہمدانی سے اجازت چاہی کیوں کہ سرکس میں ان کی ذمے داریوں کا وقت ہوگیا تھا آپ آرام کریں میں کوشش کروں گا کہ جلدی واپس آجاؤں کسی چیز کی ضرورت ہو تو ملازم موجود ہیں بلا جھجک اسے حکم دیجیے گا میں نے اسے سمجھا دیا ہے  نہیں نہیں احتشام ہمدانی نے ہاتھ ہلاتے ہوئے تیزی سے کہا میں بھی تمہارے ساتھ چلوں گا راستے میں ہوائی جہاز میں خوب آرام کرلیا میں سرکس سے لطف اندوز ہوں گا اور تم اپنا کام نمٹاتے رہنا  شجاع تیموری ان کی یہ بات سن کر بے حد خوش ہوئے دونوں دوست خوش گپیاں کرتے ہوئے سرکس کے قریب پہنچ گئے ہر طرف روشنی اور چہل پہل تھی دور سے ہی سرکس کا نام سیون اسٹار انٹرنیشنل سرکس جگمگاتا ہوا نظر آرہا تھا  شجاع تیمور ی نے اپنے مہمان دوست کو خاص جگہ پر بیٹھایااور عملے کو ان کا خیال رکھنے کی ہدایت دیں سرکس کھچا کھچ بھرا ہوا تھا سرکس کے فن کاروں نے بہت سے حیرت انگیز اور دل چسپ کرتب دکھائے کچھ دیر بعد شجاع تیموری بھی احتشام ہمدانی کے ساتھ آکر بیٹھ گئے  واقعی تمہارے سرکس کا معیار ہر لحاظ سے بین الاقوامی ہے احتشام ہمدانی نے تعریف کی  آپ کی پسندیدگی کا شکریہ آپ نے دیکھا ہوگا کہ سرکس کے تمام انتظامات ترقی یافتہ ملکوں کے معیار کے مطابق کیے گئے ہیں ہم اپنے فن کاروں کو بھاری معاوضہ دیتے ہیں،اسی گفتگو کے دوران دو مسخرے بھڑکیلے لباس پہنے الٹی سیدھی باتیں کررہے تھے اور تماشائی ہنس ہنس کر لوٹ پوٹ ہورہے تھے اچانک احتشام ہمدانی کے چہرے کا رنگ بدل گیا،یہ یہ ان کے ہاتھ کا اشارہ ایک مسخرے کی طرف تھا اور ان کے الفاظ ٹوٹ ٹوٹ کر نکل رہے تھے یہ تو یہ تو راجا اکرام ہے میرا بھاگا ہوا ملازم،شجاع تیموری حیرت زدہ ہوکر ان کی طرف دیکھنے لگا چند دن پہلے ہی یہ شخص یعنی راجا اکرام موقع پاکر میری قیمتی چیزیںچراکر غائب ہوا ہے نہ جانے کم بخت نے کس طرح میری تجوری کھولی اور اس میں سے بیش قیمت زیورات اور بھاری رقم نکال لی میں دفتر سے واپس آیا تو تجوری کھلی ہوئی تھی اور قیمتی چیزیں غائب تھیں میں نے اسے بہت ڈھونڈا ہے قسمت کی خوبی دیکھیں کہاں آن کر ملا ہے  شجاع تیموری سوچتے ہوئے بولا لیکن آپ کو یقین ہے کہ یہی مسخرہ راجا اکرام ہے  مٰں اس لیے پوچھ رہا ہوں کہ دونوں مسخروں نے خوب میک آپ کیا ہوا ہے اور نقلی ناک لگا رکھی ہے آپ سے پہچاننے میں کوئی غلطی تو نہیں ہوئی  ہرگزنہیں ہمدانی نے زور سے سرہلایا راجا اکرام ہر تھوڑی دیر بعد اپنے دائیں کان کی لو کھینچتا ہے اور یہ مسخرہ اب تک کئی بار یہ عمل دہراچکا ہے یہ دیکھیں ایک بار پھر اس نے اپنے مخصوص انداز میں اپنے دائیں کان کی لو کھینچاہے نہایت عجیب بات ہے شجاع تیموری بڑبڑا ئے نہایت عجیب ،،،اتنی دیر میں دونوں مسخرے اُچھلتے کودتے عقبی دروازے پر لٹکے ہوئے پردے کے پیچھے غائب ہوگئے احتشام ہمدانی تیزی سے اٹھ کھڑے ہوئے اور بولے مجھے فوراً اس کے خیمے میں لے چلو دوست نقدی اور زیورات کی اتنی اہمیت نہیں ہیں تجوری میں میرے بہت قیمتی کاغذات تھے کم بخت نے سب کچھ میرے ہی تھیلے میں ڈالا اور رفو چکر ہوگیا تھا دراصل مجھے وہ کاغذات چاہیے شجاع تیموری پریشانی کی حالت میں اُٹھے اور اپنے دوست کو ساتھ لے کر باہر کا رُخ کیا دونوں بیرونی دروازے کی طرف لپکے دروازے کے باہر ایک ہجوم تھا غالبا کوئی جھگڑا ہوا تھا چیخ و پکار اور شور و ہنگامہ برپا تھا اچانک ایک طرف سے ایک سپاہی نمودار ہوا اورصورت حال پر قابو پانے کی کوشش کرنے لگا کیا مصیبت ہے ہمیں جلدی راجا اکرام کے پاس پہنچ جانا چاہیے ایسا نہ کہ وہ فرار ہوجائے احتشام ہمدانی گھبرا کر بولے بے فکر رہیں شجاع تیموری نے انہیں تسلی دیں میں اپنے نائب کی ذمہ داری لگا کر دو منٹ میں فارغ ہوجاتا ہوں دراصل سرکس کے انتظامات میں میری ذمہ داری ہیں ایسا نہ ہوکہ یہ جھگڑا پھیل جائے اور سرکس کا سارا پروگرام گڑ بڑ ہوجائے یہ کہہ کر وہ ایک لمبے قد کے آدمی کی طرف بڑھ گئے جو لمبے لمبے ڈگ بھرتا ہوا ان کی طرف آرہا تھا شجاع تیموری نے اس شخص کو کچھ ہدایت دیں اور دوبارہ پلٹ کر احتشام ہمدانی کے پاس آگئے ہجوم ابھی تک اسی طرح موجود تھا اگرزحمت نہ ہو تو صرف چند منٹ کے لیے میرے دفتر میں تشریف رکھیں شجاع تیموری نے کہا مجھے زیادہ دیر نہیں لگے گی تھوڑی دیر بعد وہ ہانپتے ہوئے اپنے دفتر میں داخل ہوئے اور احتشام ہمدانی کا ہاتھ تھام کربولے آئیے میرے ساتھ انہوں نے تیز تیز چلتے ہوئے سرکس کا چکر کاٹا اور عقب کی بڑھے جہاں خیموں کی قطاریں نظر آرہی تھیں  چھولداریوں اور خیموں کے نزدیک شجاع تیموری نے ایک فن کار کو روکا اس کے سر پر جادو گروں والی مخصوص لمبی ٹوپی تھی اور اس نے لمبا سیاہ کوٹ پہن رکھا تھا لگتا تھا وہ ابھی اپنی ٹوپی سے کبوتر نکال کر دکھا سکتا ہے  مسٹر ہامان  شجاع تیموری نے پوچھا چند دن جو نیا مسخرہ ہمارے سرکس میں آیا تھا اس کا خیمہ کدھر ہے  جناب جادوگر جھکتے ہوئے بولا آپ غالباً راجا اکرام کا پوچھ رہے ہیں دائیں قطار میں چوتھا خیمہ اسی کا ہے وہی جس کے سامنے سرخ جھنڈیاں لگی ہیں خیریت تو ہے جناب  ہاں خیریت ہے شجاع تیموری نے جان چھڑاتے ہوئے کہا بس کچھ دیکھنا ہے میرے دوست ایسا نہ ہو اس نے مجھے پہچان لیا ہو احتشام نے خدشہ ظاہر کیا پھر اس لڑائی جھگڑے نے کافی وقت برباد کردیا ہے اگر ایساہے تو اسے فرار ہونے کے لیے کافی وقت مل گیا ہے  بظاہر تو اس بات کا امکا ن نہیں شجاع تیموری بولے سرکس کا وہ حصہ جہاں فن کار اپنے فن کا مظاہرہ کرتے ہیں خوب روشن ہوتا ہے جب کہ باقی جگہ نیم روشن اور نیم تاریک ہوتی ہے اتنی دور سے تماشائیوں کے چہرے واضح نظر آتے ،اب وہ دونوںاس خیمے کے دروازے پر تھے جس کی نشان دہی جادو گر فن کار نے کی تھی  شجاع نے راجا اکرم کا نام لے کر اسے تین چار دفعہ پکارا جب کوئی جواب نہ ملا تو لپک کر خیمے میں داخل ہوگئے احتشام ہمدانی بھی ان کے پیچھے تھے خیمہ خالی تھا اندر کوئی بھی موجود نہیں تھا خیمے کے اندر موجود ایک بڑا سا صندوق کھلا پڑا تھا کچھ کپڑے اور روزمرہ استعمال کی چیزیں صندوق کے اردگرد بکھری پڑی تھیں لگتا تھا کسی نے افراتفری میں صندوق خالی کیا ہے چارپائی کے نزدیک رکھی تپائی بھی اوندہھی پڑی تھی اور اس پر دھرے ہوئے جگ گلاس زمین پر لڑھکے ہوئے تھے وہ کم بخت ایک بار پھر بھاگ نکلا ہے احتشام مایوس ہوکر چارپائی پر ڈھے گئے میرا خدشہ درست نکلا  فی الحال ہم وہ کام تو کرہی سکتے ہیں شجاع تیموری نے انہیں تسلی دیتے ہوئے کہا ایک تو ہمیں پورے خیمے کی بہت باریک بینی سے تلاشی لینی چاہیے اور دوسرے ہمیں مقامی پولیس کو فوراً اطلاع کرنی چاہیے آپ خود ایک بہت بڑے افسر ہیں لیکن اس شہر میں پولیس کے کچھ افسروں سے میری اچھی جان پہچان ہیں  تلاشی تو واقع ہی ہمیں لینی چاہیے احتشام تھکے ہوئے لہجے میں بولے لیکن پولیس کے بکھیڑوں میں نہیں پڑنا چاہتا ویسے بھی میں ایک اعلا حکومتی عہدے پر فائز ہوں خواہ مخواہ اُلجھنیں پیدا ہوجاتی ہیں اس طرح کے معاملات میں دونوں نے خیموں کا ایک ایک کونا چھان مارا لیکن کوئی چیز نہیں مل سکی  
شکیل صدیقی  چچا اچھن کو موٹر کار میں گھومنے کا بہت شوق تھا،خود ان کے پاس کار نہیں تھی جس کا انہیں بہت افسوس تھا وہ ایسے ہی ہاتھ پرہاتھ رکھ کر نہیں بیٹھ گئے انہوں نے پیسے جمع کرنا شروع کردیے وہ بچوں کے رسالوں میں کہانیاں لکھا کرتے تھے جس سے انہیں قلیل سی آمدنی ہوجایا کرتی تھی گھر کا خرچ تو ان کے بچے چلارہے تھے کہانیاں لکھ کر وہ خود اپنا خرچ چلاتے تھے یعنی بیڑی پینا اور قوام والا پان کھانا ان کا بہترین مشغلہ تھا  آخر انہوں نے دس ہزار روپے جمع کرلیے  میں ان کا بھتیجا نعمان ہوں میں دسویں کلاس میں ہوں مگر مجھے بھی کار چلانے شوق ہے میں نے میدان میں اپنے دوستوں کی کاریں چلائی مشق ہوگئی ہے لہٰذا میں اب سڑکوں پر بھی چلا سکتا ہوں جب یہ پتا چلا کہ چچا کار خریدنے والے ہیں تو میری خوشی کا ٹھکانا نہ رہا میں نے ان سے تنہائی میں بات کی کہ وہ مجھے بھی کار چلانے کا موقع دیں گے  جاری ہے  ہفتے کی شام انہوں نے بتایا کہ وہ مچھو کباریے کی دکان پر جاکر کار کا سودا کریں گے انہوں نے کہا ہو پندرہ ہزار مانگ رہا ہے لیکن ایسا لگتا ہے کہ دس ہزار میں دے دے گا میں نے ابو سے اجازت لی اور چچا کے گھر پہنچا ان کا بڑا لڑکا شہزاد بھی ساتھ ہولیا وہ ڈرائیورنگ نہیں جانتا تھا صرف سودا کرنے جارہا تھا  تھوڑی دیر بعد ہم مچھو کباڑیے کی دکان پر پہنچ گئے پندرہ ہزار میں یہ کار ہے اچھن بھائی اس نے چچا سے مصافحہ کرنے کے بعدایک طرف اشارہ کرکے بتایا  میں نے اس کی طرف دیکھا تو ہکا بکا رہ گیا وہ عجیب و غریب سی چیز تھی لگتی تو کار تھی لیکن بے حد قدیم ایسا معلوم ہوتا تھا کہ جب کار ایجاد ہوئی تھی تو اس زمانے کا کوئی ماڈل ہے شہزاد نے مایوسی سے کہا اسے کون چلائے گا  چچا نے اس پر کوئی تبصرہ نہیں کیا اور مچھو سے کہا اگر دس ہزار لے لو تو میں خریدنے پر تیار ہوں  ٹھیک ہے نکالو اس نے ہاتھ پھیلادیا  چچا نے اس کے ہاتھ پر رقم رکھ دی اور انتظار کرنے لگے پانچ منٹ بعد مچھو نے پوچھا اب کیا چاہیے  کاغذات چچا نے جواب دیا  کاغذات کہاں سے لاؤںَمچھو نے بے چارگی سے کہا اگر آپ کوئی حادثہ نہیں کریں گے تو کار چلتی رہے گی ورنہ کوئی پوچھے گا نہیں یہ دوسری جنگ عظیم کے زمانے کی ہے ایک انگریز افسر کے پاس تھی اس نے میرے دادا کو تحفے میں دے دی اس لیے کہ دادا سپاہی تھے اور اس افسر کے ماتحت تھے جب وہ مرنے لگے تو انہوں نے ابا کو دے دی اور ابا نے مجھے اور اب میں آپ کو فروخت کررہا ہوں اس وضاحت سے چچا کچھ مطمن ہوگئے لیکن شہزاد بدستور الجھن میں مبتلا تھا وہ دوبارہ مجھ سے بولا اسے چلائے گا کون نعمان  میں چلاؤں گا بھائی میں نے جواب دیا پھر پیچھے جاکر دیکھا کار کا نام ڈی لکس تھا میں نے ایک کتاب میں پڑھا تھا کہ ملکہ برطانیہ اول نے بھی یہ کار چلائی تھی  اس میں پٹرول تو ہے نا  چچا نے پلٹ کر مچھو سے پوچھا  ہاں جی بالکل ہے آپ چلا کر دیکھیں وہ مسکرا کر بولاکوئی گڑ بڑ ہوجائے تو میرے پاس لے آئیے گا  چچا کو کچھ حوصلہ ہوا وہ دروازہ کھول کر ڈرائیونگ سیٹ پر بیٹھ گئے اکنیشن میں چابی لگی تھی انہوں نے اسے گھمایا اور ایکسلریٹر پر پاؤں رکھ دیا کار کے انجن نے انگڑائی سی لی اور گھڑ گھڑا کربیدار ہوگیا پھر حیرت انگیز طور کر کار چل پڑی لیکن دلچسپ بات یہ تھی کہ اس کے ہر حصے سے آواز آرہی تھی یوں لگتا تھا جیسے کار کو اس کی مرضی کے بغیر چلایا جارہا تھا یا اس کے ساتھ زبردستی کی جارہی ہو میں نے دیکھا کہ گلی میں کھڑے ہوئے بچے ڈر کر اپنے گھروں کے اندر دُبک گئے اور دروازے کھڑکیوں سے جھانکنے لگے جیسے وہ کار نہیں مریخ سے آئی کوئی بلا ہو  کار ہچکیاں لے رہی تھی یعنی چلتے چلتے ایک آدھ لمحے کے لیے رک جاتی تھی شہزاد بھائی اب بھی اس کی طرف سے مطم ن نہیں تھے میرے کان میں دھیمے سے کہنے لگے خدانخواستہ اگر یہ کہیں رک گئی تو دربارہ وہ سٹارٹ نہیں ہوگی پھر اسے دھکا کون لگائے گا  انگریزوں کے زمانے کی کار ہے معمولی بات نہیں ہے  میں اور آپ،میں نے شرارت سے جواب دیا  چچا ڈرائیورنگ کی مشق کررہے تھے اس لیے کار کو میدان کی طرف لے جانے لگے کار کی رفتار بے حد دھیمی تھی اتنی دھیمی کہ رامو دھوبی اپنے گدھے پر کپڑوں کی گٹھریاں لادے اپنی دکان پر جارہا تھا لیکن گدھا گاڑی کار سے آگے نکل گئی تھی جب میں نے غور کیا تو پتا چلا کہ بہت سے راہ گیر بھی اس سے آگے نکل چکے ہیں گویا گار چل نہیں رہی بلکہ ٹہل رہی تھی  جب کار میدان میں پہنچ گئی تو چھوٹے لڑکے سہم کر بھاگ گئے لیکن بڑے لڑکے غور سے اسے دیکھنے لگے کیوں کہ انہوں نے اتنی حیرت انگیز چیز اپنی زندگی میں کبھی نہیں دیکھی تھی  میدان میں پہچن کر شہزاد بھائی نے چچا سے کچھ نہیں کہا اور دروازہ کھول کر باہر نکل گئے چچا کو بھی پروا نہیں تھی وہ شوق اور جستجو سے کار چلانے میں مشغول تھے میں نے غور کیا تو پتا چلا کہ کار سیدھی جانے کے علاوہ دائیں بائیں بھی چل رہی ہے جیسے کوئی سانپ لہر ارہا ہے  سامنے والے حصے میں کچھ لڑکے فٹ بال کھیل رہے تھے ایک کھلاڑی نے کچھ زور کا شارٹ مار دیا تو فٹ بل لڑھکتی ہوئی کار کی طرف آنے لگی ایک کھلاڑی اس کے پیچھے دوڑ رہا تھا اس نے کار کو بالکل نظر انداز کردیا تھا بہر حال چچا اسے کیسے نظر انداز کر سکتے تھے انہوں نے بریک لگادیے جس کا نتیجہ یہ ہوا کہ کار ایک جھٹکے سے رک گئی چند لمحوں پہلے جو ایک قیامت مچی ہوئی تھی اور میرے کان بج رہے تھے ایک دم سے سناٹا چھاجانے کی وجہ سے کچھ عجیب سا معلوم ہوا جیسے دنیا ساکت ہوگئی ہے اور اس نے سورج کے گرد گھومنا بند کردیا  اس کھلاڑی نے فٹ بال کو کار تک پہنچنے سے پہلے روک لیا اورمڑ کر اپنے ساتھیوں کی طرف پھینک دیا کارچوں کہ اپنی جگہ پر رکگئی تھی اس لیے چچا نے دوبارہ اگنیشن میں چابی گمائی اس بار صاف معلوم ہوگیا کہ کار انجن ناراض ہے گھڑگھڑاہٹ سی ہوئی اور پوری کار دائیں بائیں ہلنے جلنے لگی لیکن اپنی جگہ سے ایک کانچ بھی نہیں سرکی دھکا لگانا پڑے گا چچا اچھن نے میری طرف مڑ کر کہا  میں نے سر ہلایا اور کار کا دروازہ کھول کر باہر آگیا دو چار لڑکوں کو جمع کرکے کار کو دھکا لگا یا تو وہ دوبارہ چل پڑی دائیں جانب سے چند گائےں آرہی تھی اور ایک ان میں سے کار کے سامنے سے ہوکر میدان میں لگی گھاس کی طرف بڑھنا چاہ رہی تھی چچا نے اسے بچانے کے لیے دوبارہ بریک لگادیے جس نتیجہ اچھا نہیں نکلا کار ایک جھٹکے سے رک گئی لیکن اس وقت میرے اور چچا دونوں کے منہ سے چیخیں نکل گئیں جب ہم نے دیکھا کہ کار کا اسٹیئرنگ چچا کے ہاتھ میں آگیا چچا جھنجلا کر کار سے اتر آئے ان کا کار چلا نے کا شوق ختم ہوچکا تھا سب لڑکے بھی کار چھوڑ کر ہانپنے لگے  ہاں بیٹے شاباش لگاؤ دھکا چچا نے لڑکوں کو حوصلہ دیا  اب اسے کہاں لے جانا ہے  ان میں سے ایک بولا یہیں پڑا رہنے دیجیے اور کباڑیے کو بلا لیجئے  چچا کو یہ تجویز معقول لگی انہوں نے اس نامعقول کار سے چھٹکارا پانے کا فیصلہ کرلیا مچھو کے بجائے انہوں نے چوتھی گلی کے کباڑیے رمضانی سے سودا کرنا مناسب سمجھا وہ کار کو دھکا لگواتے ہوئے وہاں پہنچ گئے رمضانی اس وقت ٹین کے ڈبوں کو صاف کررہا تھا چچا نے جھجکتے ہوئے کہا کار خریدو گے  کون سی کار کہاں ہے کار  اس نے چونک پر پوچھا چچا نے کار کی طرف اشارہ کیا  اچھا یہ کار ہے  اس نے یقین نہ کرنے والے لہجے میں کہا کیا اسے آپ بیچنا چاہتے ہیں  لیکن یہ چلے گی کیسے ہینڈل تو آپ کے ہاتھ میں ہے  تم لگالینا چچا نے ملائمت سے کہا اوررمضانی کے سر پر ہاتھ پھیرنے لگے پرزے علا حدہ کرکے تول میں لوہے کی قیمت پر فروخت کردیے جائیں تو اس طرح نجات پائی جاسکتی ہے کتنے پیسے دے دوں  دس ہزار میں خریدی تھی چچا نے ہینڈل اسے تھماتے ہوئے کہا آپ نے غلطی کی تھی ان میں ایسی غلطی نہیں کرسکتا آپ ایسا کیجیے کہ اس کے پرزے کھول کر علاحدہ کیجیے تو میں خریدلوں گا  چچا کسی اور جھنجٹ نہیں پڑتا چاہتے تھے اس لیے کہنے لگے زیادہ پریشان نہ کرو چلو لوہے کے دام میں لے لو تم بھی کیا یاد کرو گے  پانچ سوروپے دے دوں  دس ہزار والی کارپانچ سو میں حیرت سے چچا کا منہ کھلا کر کھلا رہ گیا شہزاد بھائی نے بھی سودا بازی میں حصہ لے لیا لیکن رمضانی پانچ سو سے بڑھنے پر تیار نہ ہوا سب پر مایوسی کی کیفیت طاری ہوگئی  لاؤ  چچانے بجھے ہوئے دل سے کہا  رمضانی کباڑیے نے اپنی تجوری میں سے ایک میلا کچیلا نوٹ نکال کر ان کی طرف بڑھادیا لڑکے جو اس کا رکو دھکا دیتے ہوئے وہاں تک لائے تھے پسینا پونچھ رہے تھے چچا اچھن نے نوٹ شہزاد کی طرف بڑھادیا اور بولے انہیں چائے پلادینا پھر خالی ہاتھوں گھر کی طرف چل دیے  
فاطمہ ساجد  ایک مرتبہ کا ذکر ہے کہ ایک آدمی کے پاس ایک خوبصورت کتا تھا اُس کتے سے بہت پیار کرتا تھا وہ اسے اپنے پاس بٹھا کر کھانا کھلاتا کتا بھی ہر وقت اسکے پیچھے پیچھے دم ہلاتا پھرتا اور جہاں وہ جاتا ساتھ ہو لیتا آدمی کے پاس ایک گدھا بھی تھا جو دن بھر بوجھ اُٹھاتا اور رات کو اکیلا جگہ پر پڑارہتا ایک دن گدھے نے کھڑکی میں منہ ڈال کر مالک کے کمرے میں جھانکا تو دیکھ کر حیران رہ گیا کہ کتا مزے سے کھاناکھارہا تھا اور مالک پاس بیٹھا اسے چمکا رہا تھا گدھا اسے دیکھ کر جل گیا اور دل میں کہنے لگا آخر میرا مالک اس کتے کو اتنا پیار کیوں کرتا ہے میں دن بھر سخت محنت کرتا ہوں اور کتاصرف دم ہلاتا ادھر اُدھر اُچھلتا کودتا ہے اس نے سوچا کہ اگر میں بھی کتے کی طرح اُچھلنے کودنے اور دم ہلانے لگوں تو مالک مجھے بھی اسی طرح پیار کرے گا  یہ خیال کرکے گدھا ڈھینچوں ڈھینچوں کرتا اور دم ہلاتا جھٹ مالک کے کمرے میں گھس گیا اس نے آسمان کی طرف منہ اُٹھایا دانت نکالے اور ایسی تیزی سے دم ہلائی کہ شیشے اور کانچ کے برتن میز پر سے اور الماری سے گر کر ٹکڑے ٹکڑے ہوگئے پھر اس نے اُچھل کر اگلے پاؤں مالک کی گود میں رکھ دئیے مالک گدھے کی اس احمقانہ حرکت سے حیران و پریشان ہوگیا اور خیال کیا کہ گدھا پاگل ہوگیا ہے زور زور سے چلانے لگا شوروغل کی آواز سے قریب کے ہمسائے بھاگے آئے اور گدھے کی حرکات اور چیخ و پکار سن کر ان کو بھی یقین ہوگیا کہ گدھا پاگل ہوگیا ہے انہوں نے گدھے کو مار مار کر گھر سے نکال دیا بے چارہ گدھا اِس سب کے لیے تیار نہیں تھا اور دل میں کہنے لگا جو کتا کرتا ہے وہی میں نے بھی کیا مگر وہ اسے پیار کرتا ہے اور مجھے مارے یہ کہاں کا انصاف ہے  
فضیلہ ذکاءبھٹی  یہ ان دنوں کی بات ہے جب جانور اور انسان ایک جیسی بولی بولتے اور ایک دوسرے کی بات بخوبی سمجھ لیتے تھے ایک کچھوا اور گلہری اچھے دوست تھے بہت سے لوگوں کے لیے ان کی دوستی عجیب تھی اس لیے کہ دونوں جانوروں میں کوئی بات ایک جیسی نہیں تھی ،تاہم کچھوا اور گلہری اچھی طرح سے جانتے تھے کہ ہم دونوں میں بہت سی عادتیں ملتی جلتی ہیں  جاری ہے  ایک یہ کہ دونوں کو کسی معاملے میں جلدی نہیں ہوتی دوسرا یہ کہ دونوں کو بیر کھانا پسند ہے جب وہ بیرکے درخت کے قریب جاتے تو گلہری درخت پر چڑھ جاتی اور عمدہ پکے ہوئے بیر کُتر کُتر کر کھانے لگتی پھر جب اس کا پیٹ بھر جاتا تو وہ بیر شاخوں سے توڑ کر نیچے گرانا شروع کردیتی کچھوا جو نیچے منہ اُٹھائے کھڑا ہوتاوہ ان بیروں کو کھانا شروع کردیتا اسے بھی رسیلے اور میٹھے بیر بہت پسند تھے ایک روز کچھوا بیر کھارہا تھا کہ ایک بھیڑیاں وہاں آگیا کچھوے کو بیر کھاتے دیکھا تو اس نے خود بھی بغیر محنت بیر کھانے کا منصوبہ بنایا وہ دبے قدموں کچھوے کی پشت پر پہنچ گیا جب گلہری نے اوپر سے بیر گرایا تو کچھوے نے اپنا منہ کھول دیا اور آنکھیں بند کرلیں مگر بیر اس کے منہ میں نہیں گرا اس لیے کہ بھیڑیے نے اُچھل کر اس بیر کو اپنے منہ میں لے لیا جب کئی بیر بھیڑیے کے منہ میں پہنچ گئے تو کچھوار گلہری پر خفا ہونے لگا گلہری اوپر سے بھیڑے کی کارستانی دیکھ رہی تھی اس نے کچھوے سے تو کچھ نہیں کہا البتہ بھیڑیے کو سبق سکھانے کے لئے ایک بہت بڑا بیر توڑا اور اسے درخت سے گرادیا بھیڑیا پہلے کی طرح اچھلا اور اس نے بیر کو اپنے منہ میں لے لیا لیکن وہ بیر چوں کا بڑا تھا اور پوری طاقت سے گرا تھا اس لئے وہ سیدھا اس کے حلق تک چلا گیا اور وہاں جاکر پھنس گیا بھیڑیے نے بہت کوشش کی مگر وہ بیر اس کے حلق سے نہ نکلا اور سانس ند ہونے کی وجہ سے وہ مرگیا تھوڑی دیر بعد کچھورے نے آنکھیں کھولی تو بھیڑیں کو مردہ پایا اس کی سمجھ میں ساری بات آگئی کہ بیر کہاں جارہے تھے اور وہ بھوکا کیوں رہ گیا اس نے غصے سے بڑبڑاتے ہوئے کہا تم نے گلہری کی محنت سے فائدہ اُٹھا کر اپنا پیٹ بھرنا چاہا اور اس سے اجازت نہیں لی تھی تمہاری یہی سزا ہونی چاہیے تھی اس زمانے میں دستور تھا کہ فاتح مفتوح کے جسم کا کوئی بھی حصہ کاٹ لیا کرتا تھا چنانچہ کچھوے نے بھیڑیے کے دونوں کان کاٹ لیے اور انہیں گھر لاکر ایک طرف لٹکا دیا اب اگر اسے کوئی چیز کھانی ہوتی تھی تو وہ بھیڑیے کے کان سے چمچے کا کام لیتا تھا اس زمانے میں جانور بھی مہمان نواز اور مہذب ہوا کرتے تھے جب کوئی مہمان اس کے گھر آتا تو وہ اس کی خوب تواضع کرتے اس زمانے میں کارن سوپ جانور کو بہت پسند تھا وہ اپنے گھروں میں ایک ہانڈی میں سوپ پکاتے رہتے اور جب کوئی مہمان آتا تو اس سوپ سے اس کی تواضع کرتے کچھوا اپنے دوستوں کے گھر جاتا اور جب اسے سوپ پیش کیا جاتا تو وہ بھیڑیے کے کان نکالتا اور ان سے سوپ پینا شروع کردیتا،سب چونک جاتے کہ وہ کتنا بڑا فاتح ہے کہ اس نے بھیڑیے کو ہلاک کیا اور اب اس کے کانوں سے سوپ پیتا ہے ،جب دوسرے بھیڑیے نے یہ بات سنی تو انہیں بہت غصہ آیا یہ سراسران کی توہین تھی کچھوا ایک رینگنے والا ادنا جانور بھیڑیے کے کانوں سے سوپ پی رہا تھا انہوںنے تمام بھیڑیوں کا اجلاس بلایا اور یہ طے کیا کہ وہ لکڑیاں جمع کرکے خوب آگے دہکائیں گے اور کچھوے کو اس میں ڈال دیں گے اگر کچھوا فاتح بنتا ہے تو اس آگ میں سے نکل کر دکھائے کچھوا بھی وہاں موجود تھا اس نے کہا ٹھیک ہے مجھے تم اس آگ میں ڈال دو میں اپنے چوڑے پاؤں استعمال کرکے اس میں سے نکل آؤں گااس سے پہلے کے شعلے مجھے جھلسائیں میں اپنی جان بچانے میں کام یاب ہوجاؤں گا سب بھیڑیے کو ایک دوسرے کی صورت میں دیکھنے لگے ایک بوڑھا اور دانش وہ بھیڑیا بولا ہم کچھوے کو آگ میں نہیں ڈالیں گے بلکہ آگ پر چکنی مٹی کی ہانڈی چڑھائیں گے پھر پانی جب خوب گرم ہوجائے گا اور کھولنے لگے گا تو کچھوے کو اس میں ڈال دیں گے ہاں تم لوگ جلدی سے ایسا ہی کرو کچھوے نے رضا مندی ظاہر کردی اس سے پہلے کہ پانی کھولنے لگے اور میری کھال کو نقصان پہنچائے میں اپنے فولادی پاؤں سے ہانڈی توڑ کر باہر آجاؤں گا بھیڑیے بہت مایوس ہوئے اور سر جوڑ کر پھر صلاح مشورہ کرنے لگے انہیں اپنا منصوبہ ناکام ہوتا نظر آیا تو پھر دوسری ترکیب سوچی گئی کہ کچھوے کو دریا تک لے جاکر اسے بہت گہرائی میں پھینک دیا جائے سب بھیڑیے دریا کی چاروں طرف کھڑے ہوجائیں اور کچھوا جب تک ڈوب نہ جائے وہیں کھڑے رہیںیہ سن کر کچھوار رونے گڑگڑانے لگا اوربولا مجھے دریا میں مت پھینکو میں ڈوب کر مرنا نہیں چاہتا بھیڑیوں نے اسے دبوچ لیا اور دریا پر لے جاکر خوب گہرائی میں پھینک دیا پانی میں ایک چٹان تھی کچھوے کی پیٹھ اس سے ٹکرائی تو کئی جگہوں سے چٹخ گئی اس کے بعد وہ اُچھل کر پانی میں جا پڑا کچھوے تو دریا میں ہی رہتے ہیں پانی ان کے لئے انوکھی چیز نہیں ہے اس لیے کچھوا تیرتا ہوا دوسرے کنارے تک پہنچ گیا دوسرا کنارہ بہت دور تھا اور بھیڑیے وہاں نہیں تھے چنانچہ وہ اسے نہ دیکھ سکے کچھوے نے اپنی پیٹھ کی طرف دیکھا تو اسے رونا آگیا اس لیے کہ اس کی پیٹھ جو تھوری دیر پہلے خوبصورت اور چکنی تھی اب وہ کئی جگہوں سے چٹخ چکی تھی اور اس پر بہت سی دراڑیں پڑی ہوئی تھی وہ جنگل کی طرف گیا اور چند جڑی بوٹیاں جمع کرکے مرہم بنایا اور اسے اپنے زخموں پر لگاتا رہا جڑی بوٹیوں نے کام کردکھایا اور اس کے زخم ٹھیک ہوگئے وقت گزرتا رہا کچھوؤں کی کئی نسلیں گزرگئیں لیکن ان کی پیٹھ پڑئے ہوئے نشانات دور نہ ہوئے ان بے ترتیب نشانات کو تم اب بھی کچھوے کی پیٹھ کر پر دیکھ سکتے ہو ایک اور دلچسپ بات وہ یہ کہ چوں کہ کچھوا بھیڑیے کے کانوں کو سوپ پینے کے لئے چمچے کے طورپر استعمال کیا کرتا تھا چنانچہ قدرت نے ان کے کان بالکل چمچے جیسے ہی کردئیے یقین نہ آئے تو کسی بھیڑیے کے گھر جاکر اس کے کان پکڑ کر دیکھ لو بالکل چمچے جیسے ہی دکھائی دیں گے  
ذوالقرنین زیدی  یہ گئے وقتوں کی بات ہے کسی شہر کا قاضی مرغی لینے بازار گیا دکان دار دکان بند کرچکا تھا وہ ایک گاہک کے لیے مرغی ذبح کرکے اس کا انتظار کررہا تھا قاضی صاحب نے کہا یہی مرغی دے دو  دکان دار نے کہا ،میں مرغی کے مالک کو کیا جواب دوں گا  قاضی صاحب نے کہا گاہک سے کہہ دینا مرغی اُڑ گئی بات بڑھے گی تو معاملہ میرے پاس ہی آئے گا،دکان دار نے مرغی قاضی کو دے دی کچھ ہی دیر میں وہ گاہک آن پہنچا جس کی مرغی تھی مرغی طلب کرنے پر دکان دار نے بتایا کہ مرغی اُرگئی ہے وہ نہ مانا اور دکان دار کو پکڑ کر قاضی کے پاس چل دیا راستے میں دو افراد جھگڑرہے تھے دکان دار بیچ بچاؤ کرانے لگا تو اس کی انگلی لڑنے والوں میں سے ایک شخص کی آنکھ میں لگ گئی جس سے اس کی آنکھ ضائع ہوگئی وہ یہودی تھا سو وہ بھی اپنا معاملہ لے کر قاضی کی طرف ساتھ ہی چل پڑا دکان دار بہت پریشان تھا کہ مرغی کے معاملے میں تو قاضی بچا لئے گا مگر اس کے معاملے میں کیا ہوگا،دکان دار سوچ سوچ کر اتنا پریشان ہوا کہ اچانک ہاتھ چھڑا کر بھاگا اور مسجد کے مینار پر چڑھ کر نیچے کود گیا نیچے ایک بوڑھا شخص کھڑا تھا دکان دار سیدھا اس پر گرا اور وہ بوڑھا شخص وہیں مرگیا مرنے والے بوڑھے شخص کے بیٹے نے دکان دار کو پکڑلیا جب اسے پتا چلا کہ اس دکان دار کو قاضی کے پاس پیشی کے لیے لے جایا جارہا رتھا تو وہ بھی ساتھ ہولیا معاملہ قاضی کی عدالت میں پہنچا تو سب سے پہلے مرغی والے گاہک نے اپنا مقدمہ درج کروایا میں مرغی ذبح کروا کر گیا تھا اب دکان دار کیسے کہہ رہا ہے کہ مرغی اُڑ گئی بھلا مری مرغی کیسے اُٹھ سکتی ہے  قاضی نے مدعی کو غصے سے دیکھا اور کہا کیا مرنے کے بعد دوبارہ زندہ ہونے پر تمہارا ایمان نہیں ہے  یہ سن کر وہ ڈر گیا کہ کہیں کفر کا فتویٰ نہ لگ جائے اس نے کہا بالکل میں مرنے کے بعد دوبارہ زندہ کیے جانے پر یقین رکھتا ہوں،قاضی نے جواب دیا تو مرغی کے زندہ ہونے پر کیوں یقین نہیں رکھتے،بے چارہ کیا کرتا قاضی کے سامنے فیصلہ تسلیم کرنے کے سوا اور کوئی چارہ بھی نہیں تھا اب قاضی کے پاس دوسرا مقدمہ تھا کہ دکان دار نے ایک یہودی کی آنکھ پھوڑ دی تھی اور یہودی قصاص کا طلب گار تھا چوں کہ یہودی کے لیے قصاص آدھا مقرر تھا اس لیے قاضی صاحب نے فیصلہ سنایا دکان دار نے یہودی کی ایک آنکھ پھوڑی ہے اس لیے نصف قصاص دشوار ہوگا بہتر ہے کہ دکان دار یہودی کی دوسری آنکھ بھی پھوڑدے اور یہودی بدلے میں نصف قصاص یعنی دکان دار کی ایک آنکھ پھوڑے گا فیصلہ سنتے ہی یہودی کی سٹی گُم ہوگئی کہ اگر دوسری آنکھ بھی چلی گئی تو کہیں کانہیں رہوں گا سو اس نے اپنی جان بچانے کے لئے دکان دار کو معاف کردیا اب تیسرے مقدمے میں بوڑھے کا بیٹا قاضی کے روبرو پیش تھا قاضی جی نے معاملہ توجہ سے سنا اور فیصلہ سنایا دکان دار کو مسجد کے اسی مینار کے آگے کھڑا کردیا جائے اور مرنے والے بوڑھے کا بیٹا مینار کی اسی کھڑکی سے دکان دار پر چھلانگ لگا کر اس کی جان لے لے اور اپنا قصاص وصول کرلے  جاری ہے  بوڑھے کے بیٹے نے کہا قاضی صاحب اگر دکان دار ذرا سا بھی اَدھر اُدھر ہوا تو میری اپنی جان چلی جائے گی،قاضی نے جواب دیا تمہارا باپ بھی تو اِدھر اُدھر ہوسکتا تھا نا  
اقراءرحمان  کہتے ہیں کسی زمانے میں ایک سوداگر تھا اور بڑا مالدار بھی تھا وہ مختلف جانوروں کی بولیاں بھی اچھی طرح سمجھتا تھا اسی دن اس نے اپنے مویشی خانے میں گدھے اور بیل کو آپس میں باتیں کرتے سنا بیل گدھے سے کہہ رہا تھا تم خوش قسمت ہوں جبکہ میں سارا دن ہل چلاتا ہوں اور تم مزے سے رہتے ہوں گدھے نے کہا میرا کہا مانو تو تم بھی آرام پاؤ گے کل کام کے وقت بیمار پڑجانا تو مالک تم سے کام نہیں لیں گا بیل نے خوش ہوکر تجویز پر پورا عمل کرنے کا یقین دلایا سوداگر نے ان کی باتیں سن لیں مگر خاموش رہا اگلے دن جب ملازم نے بیل کے بیمار ہونے کی اطلاع دی تو سوداگر مسکرا دیا اور کہا کہ گدھے کو لے جاؤ نوکر گدھے کو لے گیااور شام تک کام لیا رات کو جب گدھا آیا تو بیل نے شکریہ ادا کیا کہ تمہاری تجویز خوب رہی اور مجھے آرام کرنے کا موقع مل گیا گدھا دن بھر مشقت سے چور چور رتھا اس وقت تو خاموش رہا لیکن جی میں سوچتا رہا اچھی نصیحت کی کہ خود مصیبت میں پھنس گیا اگلے روز صبح سوداگر پھر مویشی خانے پہنچا تاکہ گدھے اور بیل کا معاملہ دیکھے آج اتفاقاً اسکی بیوی بھی ساتھ تھی اس وقت گدھا بیل سے پوچھ رہا تھا کہ آج کیا کرو گے  بیل نے کہا آج بھی میں بیمار ہوں گا گدھے نے کہا نہیں ایسا غضب نہ کرنا مالک کہہ رہا تھا کہ اگر بیل تندرست نہ ہوا تو اسکو ذبح کردیا جائے گا اسلئے بہتر یہی ہے کہ آج کام پہ جاؤ ورنہ جان کو خطرہ ہے سوداگر یہ سن کر ہنس پڑا اسکی بیوی نے حیران ہوکر پوچھا آپ کیوں ہنسے  سوداگر نے کہا مجھے گدھے اور بیل کی باتوں پر ہنسی آگئی بیوی نے دریافت کیا کہ ان میں کیا گفتگو ہوئی  سوداگر نے کہا یہ ایک راز ہے اگر ظاہر کردیاتو میری جان کو خطرہ ہے بیوی اصرار کرنے لگی اور کہا کہ تم بہانے بناتے ہوںدرست بات نہیں بتائی تو میں آپنے آپ کو قتل کرلوں گی  جاری ہے  سوداگر نے اسے بہت سمجھانا چاہا لیکن وہ اپنی ضد پر اَڑی رہی اور ساتھ ہی وہ رونا پیٹنا شروع کردیا سوداگر پریشان ہوگیا کہ اگر بتاتا ہوں تو میری زندگی پر حرف آتا ہے نہیں بتاتا تو یہ جان کھودیتی ہے اس فکر میں کھڑا تھا کے کہ کتے نے مرغ سے کہا کہ تو آج بھی مرغیوں کو ڈانٹ رہا ہے  مرغ بولا کیوں آج کیا بات ہے کتے نے کہا آج ہماری مالکہ مالک سے ایسے راز دریافت کرنے پر اصرار کررہی ہے کہ اگر بتادیا تو مالک کی جان خطرے میں پڑجائے گی مالک نہ بتائے تو مالکہ جان دینے کے لیے تیار ہیں مرغ نے کہا مالک بے وقوف ہے جو ایک بیوی کو قابو نہیں رکھ سکتا مجھے دیکھو میں نے پچاس مرغیوں کو سنبھال رکھا ہے اگر میری مرضی کے مطابق کے خلاف ذرا بھی کام کریں تو مار مار کر سیدھا کردوں  یہ سن کر مالک نے ہنٹر اٹھایا اور بیوی کو مارنا شروع کردیا عورت ڈرگئی اور سوداگر کے قدموں میں گر کر معافی مانگی کہ تمہاری مرضی کے خلاف آئندہ کوئی کام نہیں کروں گی اور کبھی ضد نہیں کروں گی  
محمد ابراہیم خان  ایک کنجوس کے گھر کوئی مہمان آیا تو اُس نے اپنے بیٹے سے کہا کہ آدھا کلو عمدہ قسم کا گوشت کہیں سے لے کرآؤ  بیٹا بازار گیا اور خاصی دیر بعد خالی ہاتھ گھر لوٹا آیا  کنجوس باپ نے پوچھا؛ گوشت کہاں ہے  بیٹا بولا ابا جان میں قصائی کے پاس گیا اور اُسے کہا کہ جو سب سے عمدہ گوشت تمہارے پاس ہے ، وہ آدھا کلو دے دو  قصائی نے کہا ؛ بے فکر رہو میں تمہیں ایسا گوشت دوں گا کہ گویا مکھن ہو میں نے سوچا اگر ایسا ہی ہے تو مکن ہی لے لیتا ہوں  میں نے قصائی سے گوشت لینے کا ارادہ ترک کردیا اور سیدھا بقال کے پاس گیا اور اُس سے کہا کہ تمہارے پاس جو سب سے عمدہ مکھن ہے وہ دیدو  بقال نے کہا؛ بے فکر رہو میں تمہیں ایسا مکھن دوں گا کہ شہد ہو میں نے سوچا کہ اگر ایسا ہی ہے تو پھر شہد ہی خرید لوں  جاری ہے  چنانچہ میں شہد والے کے پاس گیا اور اُس سے کہا کہ تمہارے پاس جو سب سے عمدہ شہد ہے وہ مجھے دے دو  شہد والے نے کہا؛ بے فکر رہو میں تمہیں ایسا شہد دوں گا ، گویا کہ بالکل صاف شفاف پانی ہو  میں سوچا اگر یہی قصہ ہے تو پانی گھر میں ہی موجود ہے  اسلئے میں خالی ہاتھ واپس آگیا  کنجوس باپ کہنے لگا؛ واہ بیٹے یہ تو تم نے بہت عقلمندی سے کام لیا ، مگر ایک نقصان پھر بھی کردیا ہے، وہ یہ کہ ایک دکان سے دوسری دکان جانے میں تمہاری جوتی گھس گئی ہوگی،  بیٹا بولا نہیں  ابا جان ایسا نہیں ہے ، میں تو مہمان کی چپل پہن کر گیا تھا ، اسلئے کوئی نقصان نہیں ہوا  بیچارا مہمان جو بڑی دیر سے کھانے کے انتظار میں بیٹھا ہوا تھا فوراََ اٹھا اور اپنی منزل کو روانہ ہوگیا کہ کہیں دوسرے وقت کے کھانے کے انتظار کیلئے مزید تکلیف نہ برداشت کرنا پڑے  
کسی گاوٴں میں ایک بڑا زمیندار رہتا تھا  خدا نے اسے بہت سی زمین، بڑے بڑے مکان اور باغ دیے تھے جہاں ہر قسم کے پھل اپنے اپنے موسم میں پیدا ہوتے تھے  گائے اور بھینسوں کے علاوہ اس کے پاس ایک اچھی قسم کا بیل اور عربی گدھا بھی تھا  بیل سے کھیتوں میں ہل چلانے کا کام لیا جاتا اور گدھے پر سوار ہو کر زمیندار ادھر ادھر سیر کو نکل جاتا  ایک بار اس کے پاس کہیں سے گھومتا پھرتا ایک فقیر نکل آیا  زمیندار ایک رحم دل آدمی تھا  اس نے فقیر کو اپنے ہاں ٹھہرایا  اس کے کھانے پینے اور آرام سے رہنے کا بہت اچھا انتظام کیا  دو چار دن بعد جب وہ فقیر وہاں سے جانے لگا تو اس نے زمیندار سے کہا چودھری  تم نے میری جو خاطر داری کی ہے میں اسے کبھی نہیں بھولوں گا  تم دیکھ رہے ہو کہ میں ایک فقیر ہوں  جاری ہے  میرے پاس کوئی ایسی چیز نہیں جو تمھاری خدمت میں پیش کروں  ہاں میں جانوروں اور حیوانوں کی بولیاں سمجھ سکتا ہوں  تم چاہو تو یہ علم میں تمھیں سکھا سکتا ہوں لیکن تم کو مجھ سے ایک وعدہ کرنا ہو گا کہ تم یہ بھید کبھی کسی کو نہیں بتاوٴ گے اور یہ بھی سن لو کہ اگر تم نے یہ بھید کسی سے کہہ دیا تو پھر زندہ نہ رہ سکو گے  چودھری نے کہا بابا  میں تم سے وعدہ کرتا ہوں کہ میں یہ بھید کبھی کسی کو نہیں بتاوٴں گا اور تمھارا یہ احسان عمر بھر یاد رکھوں گا  خیر، فقیر نے اسے جانوروں اور حیوانوں کی باتیں سمجھنے کا عمل سکھا دیا اور چلا گیا  زمیندار کے پاس جو بیل تھا وہ بیچارہ صبح سے پچھلے پہر تک ہل میں جتا رہتا  شام کو جب وہ گھر آتا تو اس کے کھانے کے لیے بھوسا ڈال دیا جاتالیکن گدھے کو سبز گھاس اور چنے کا دانہ کھانے کو ملتا  غریب بیل یہ سب کچھ دیکھتا اور چپ رہتا  وقت اسی طرح گزر رہا تھا  ایک دن جب بیل کھیتوں سے واپس آتے ہوئے گدھے کے پاس سے گزرا تو گدھے نے اسے لنگڑاتے ہوئے دیکھ کر پوچھا بھائی آج تم لنگڑا لنگڑا کر کیوں چل رہے ہو  بیل نے جواب دیا گدھے بھائی  آج مجھے بہت کام کرنا پڑا  میں جب تھک جاتا تھا تو نوکر میری پیٹھ اور ٹانگوں پر زور زور سے لاٹھیاں مارتا  میری ٹانگ میں چوٹ لگ گئی ہے  خیر  اپنی اپنی قسمت ہے  گدھا چپ رہا اور بیل اپنے تھان کی طرف چلا گیا  جہاں بیل بندھا کرتا تھا، وہاں زمیندار کو اپنے نوکر کے لئے گھر بنوانا تھا  کچھ دنوں کے بعد زمیندار نے بیل کے لیے بھی گدھے کے پاس ہی کھرلی بنوا دی  جب دونوں کو وقت ملتاایک دوسرے سے باتیں بھی کر لیتے  ایک روز بیل کو اداس اور خاموش دیکھ کر گدھے نے اس سے پوچھا بیل بھائی  کیا بات ہے  آج تم چپ چپ کیوں ہو  کوئی بات ہی کرو  بیل نے کہا گدھے بھائی  کیا بات کروں  آج پھر بڑی لاٹھیاں پڑی ہیں  گدھا کہنے لگا بیل بھائی  سچ جانو تم  تمھاری جو درگت بنتی ہے وہ دیکھ کر مجھے بہت دکھ ہوتا ہے لیکن مجھے افسوس ہے کہ میں تمھارا دکھ بانٹ نہیں سکتا  بیل بولا گدھے بھائی  تم نے سچ کہا  دکھ تو کوئی کسی کا نہیں بانٹ سکتالیکن تم کچھ مشورہ تو دو کہ اس مصیبت سے میری جان کیسے چھوٹے گی اور نہیں تو دو چار دن ہی آرام کر لوں  گدھے نے کہا ایک ترکیب میری سمجھ میں آئی ہے  اس پر عمل کرو گے تو پانچ سات روز کے لیے تو بچ جاوٴ گے  کہو تو بتاوٴں  بیل بولا نیکی اور پوچھ پوچھ  بتاوٴ، کیا ترکیب ہے  گدھے نے بتایا تم یہ کرو کہ جب ہل والا تمھیں ہل میں جوتنے کے لیے لینے آئے تو تم آنکھیں بند کر کے کھڑے ہو جانا  وہ تمھیں کھینچے تو تم دو قدم چلنا اور ٹھہر کر گردن ڈال دینا  پھر بھی اگر اسے رحم نہ آئے اور کھیت پر لے ہی جائے تو کام نہ کرنا اور زمین پر بیٹھ جانا  کیسا ہی مارے پیٹے ہرگز نہ اٹھنا  گر گر پڑنا پھر وہ تمھیں گھر لے آئے گا  گھر لا کر تمھارے آگے چارا ڈالے تو کھانا تو ایک طرف رہا تم اسے سونگھنا تک نہیں  گھاس دانہ نہ کھانے سے کم زوری تو ضرور آ جائے گی مگر کچھ دن آرام بھی مل جائے گاکیونکہ بیمار جانور سے کوئی محنت نہیں لیا کرتا  لو یہ مجھے ایک ترکیب سوجھی تھی تمھیں بتا دی  اب تم کو اس پر عمل کرنے یا نہ کرنے کا اختیار ہے  اتفاق سے زمیندار جو اس وقت ان کے پاس سے گزرا تو اس نے ان دونوں کی باتیں سن لیں اور مسکراتا ہوا ادھر سے گزر گیا  چارے بھوسے کا وقت آ گیا تھا  نوکر نے گدھے کے منہ پر دانے کا توبڑا چڑھایا اور بیل کے آگے بھی چارا رکھ دیا  بیل دو ایک منھ مار کر رہ گیا  اگلے دن ہل والا بیل کو لینے آیا تو دیکھا کہ بیل بیمار ہے  رات کو کچھ کھایا بھی نہیں  نوکر دوڑا ہوا مالک کے پاس گیا اور کہنے لگا نہ جانے رات بیل کو کیا ہوا  نہ کھاتا ہے نہ پیتا ہے اور آج مجھے پورے کھیت میں ہل چلانا ہے کہو تو باغ میں سے دوسرا بیل لے آوٴں  زمیندار نے بیل اور گدھے کی باتیں تو سن ہی لی تھیں  دل میں بہت ہنسا کہ گدھے نے خوب سبق پڑھایا ہے  زمیندار ہل والے سے بولا اچھا جاتا کہاں ہے  دوسرا بیل لانے کی کیا ضرورت ہے  گدھے کو لے جاوٴ  ہل میں لگا کر کام نکال لو  گدھے پر مصیبت آ گئی  پہلے تو دن بھر تھان پر کھڑے کھڑے گھاس کھایا کرتااب جو صبح سے ہل میں جتا تو شام تک سانس لینے کی مہلت نا ملی  دم بھی مروڑی گئی ڈنڈے بھی پڑے  سورج ڈوبنے کے بعد جب گدھا لوٹ کر اپنے تھان پر آیا تو بیل نے اس کا بہت شکریہ ادا کیا اور کہنے لگا بھیا تمھاری مہربانی سے آج مجھ کو ایسا سکھ ملا کہ ساری عمر کبھی نہیں ملا تھا  خدا تم کو خوش رکھے  گدھا کچھ نہ بولا  وہ اس سوچ میں تھا کہ اگر دو چار دن یہی حال رہا تو میری جان ہی چلی جائے گی  اچھی نیکی کی کہ اپنے کو مصیبت میں پھنسا دیا  دوسرے دن پھر ہل والا گدھے کو لے گیا اور شام تک اسے ہل میں لگائے رکھا  جب گدھا تھکا ہارا واپس آیا تو بیل نے پھر اس کا شکریہ ادا کیا اور خوشامد کی باتیں کرنی چاہیں  گدھا کہنے لگا میاں ان باتوں کو رہنے دو  آج میں نے مالک کی زبان سے ایک ایسی بری خبر سنی ہے کہ میرے رونگٹے کھڑے ہو رہے ہیں  خدا تم کو اپنی حفاظت میں رکھے  بیل نے کان کھڑے کر کے پوچھا گدھے بھائی  سناوٴ تومیرا تو دل دھڑکنے لگا  گدھا بولا کیا سناوٴں  مالک ہل والے سے کہہ رہا تھا کہ اگر بیل زیادہ بیمار ہو گیا ہے اور اٹھنے کے قابل نہیں رہا تو قصائی کو بلا کر اس پر چھری پھروا دو  بیل قصائی کے نام سے کانپ اٹھا اور کہنے لگا پھر تم کیا مشورہ دیتے ہو  گدھا بولا میں تو ہر حال میں تمھاری بھلائی چاہتا ہوں  اب میرا یہ مشورہ ہے کہ تم کھڑے ہو جاوٴ  چارا بھوسا کھانے لگو اور صبح کو جب ہل والا آئے تو خوشی خوشی اس کے ساتھ جا کر ہل میں جت جاوٴ  یہ باتیں بھی زمیندار چھپا ہوا سن رہا تھا اور دونوں کی باتوں پر اسے دل ہی دل میں ہنسی آ رہی تھی  جان جانے کے ڈر سے بیل نے پھر گدھے کے مشورے پر عمل کیا  چارے کی ساری ناند صاف کر دیں اور کلیلیں کرنے لگا  صبح ہوئی تو زمیندار اپنی بیوی کو ساتھ لیے بیل کے تھان پر پہنچا  بیل نے جو اپنے مالک کو دیکھا تو اچھلنا شروع کر دیا  اتنے میں ہل والا بھی آ گیا  اس نے بیل کو بالکل تندرست پایا  کھول کر لے چلا تو وہ اس طرح دم ہلاتا اور اکڑتا ہوا چلا کہ مالک کو بے اختیار ہنسی آ گئی  بیوی نے پوچھا تم کیوں ہنسے  ہنسی کی تو کوئی بات نہیں  زمیندار نے جواب دیا ایسی ہی ایک بھید کی بات ہے جو میں نے سنی اور دیکھی جس پر میں ہنس پڑا  بیوی بولی مجھے بھی وہ بات بتاوٴ  زمیندار نے کہا وہ بتانے کی بات نہیں ہے، اگر بتا دوں گا تو مر جاوٴں گا  بیوی بولی تم جھوٹ بول رہے ہو  تم مجھ پر ہنسے تھے  زمیندار نے بہت سمجھایا کہ نیک بخت  تجھ پر میں کیوں ہنسوں گاتجھ کو تو وہم ہو گیا ہے  اگر مرنے کا ڈر نہ ہوتا تو ضرور بتا دیتا  مگر وہ کب ماننے والی تھی بولی چاہو مرو یا جیومیں پوچھ کر ہی رہوں گی  جب بیوی کسی طرح نہیں مانی تو زمیندار نے سارے پڑوسیوں کو جمع کیا اور سارا قصہ سنایا کہ میری بیوی ایک ایسی بات کے لئے ضد کر رہی ہے جسے ظاہر کرنے کے بعد میں مر جاوٴں گا  لوگوں اس کی بیوی کو بہت سمجھایا اور جب وہ نہ مانی تو اپنے گھر چلے گئے  زمیندار لاچار ہو کر وضو کرنے چلا گیا کہ بھید کھلنے سے پہلے دو نفل پڑھے  زمیندار کے ہاں ایک مرغا اور پچاس مرغیاں پلی ہوئی تھیں اور ایک کتا بھی تھا  زمیندار نے جاتے جاتے سنا کہ کتا مرغے پر بہت غصے ہو رہا ہے کہ کم بخت  تو کہاں مرغیوں کے ساتھ ساتھ بھاگا چلا جاتا ہے  ہمارے تو آقا کی جان جانے والی ہے  مرغ نے پوچھا کیوں بھائی  اس پر ایسی کیا آفت آ پڑی  جو اچانک مرنے کو تیار ہو گیا  کتے نے ساری کہانی مرغے کو سنا دی  مرغے نے جو یہ قصہ سنا تو بہت ہنسا اور کہنے لگا ہمارا مالک بھی عجیب بے وقوف آدمی ہے  بیوی سے ایسا دبنا بھی کیا کہ مر جائے اور اس کی بات نہ ٹلے مجھے دیکھو  مجال ہے جو کوئی مرغی میرے سامنے سر اٹھائے  مالک ایسا کیوں نہیں کرتا کہ گھر میں جو شہتوت کا درخت ہے اس کی دو چار سیدھی سیدھی ٹہنیاں توڑے اور اس ضدن کو تہہ خانے میں لے جا کر اسے ایسا پیٹے کہ وہ توبہ کر لے اور پھر کبھی ایسی حرکت نہ کرے  زمیندار نے مرغ کی یہ بات سن کر شہتوت کی ٹہنیاں توڑیں اور انھیں تہہ خانے میں چھپا آیا  بیوی بولی لو اب وضو بھی کر آئے اب بتاوٴ  زمیندار نے کہا ذرا تہہ خانے چلی چلو تاکہ میں بھید بھی کھولوں تو کوئی دوسرا جانے بھی نہیں اور وہیں مر بھی جاوٴں  بیوی نے کہا اچھا  اور آگے آگے تہہ خانے میں گھس گئی  زمیندار نے دروازہ بند کر کے بیوی کو اتنا مارا کہ وہ ہاتھ جوڑ کر کہنے لگی میری توبہ ہے پھر کبھی میں ایسی ضد نہیں کروں گی  اس کے بعد دونوں باہر نکل آئے  کنبے والے اور رشتے دار جو پریشان تھے خوش ہو گئے اور میاں بیوی مرتے دم تک بڑے اطمینان کے ساتھ زندگی بسر کرنے لگے  
اسکول میں جب بھی گرمی کی چھٹیاں ملتی ہیں تو ہم کہیں نہ کہیں گھومنے اور سیر و تفریح کے لیے جاتے ہیں  پچھلے سال جب چھٹی ملی تو ممی پاپا نے کہا کہ اس سال ہم فیض پور جائیں گے  فیض پور ایک تاریخی گاوں ہونے کے ساتھ گھنے جنگل سے گھرا ہوا ہے  میری تو باچھیں کھل گئیں  میں نے زور وشور سے سفر پر جانے کے لیے اپنی تیاری شروع کردی  ممی پاپا ، میرے چھوٹے بھائی اور دونوں بہنوں کی تیاریاں چل رہی تھیں  ہم نے اپنااپنا سامان اپنی اپنی بیگ میں رکھا کھانے پینے کی چیزیں ، بسکٹ، ٹافیاں ، چاکلیٹ اور چوڑے وغیرہ بھی لے لیے  چوں کہ ہمیں اگلے دن صبح سویرے اٹھ کر سفر پر جانا تھا  اس لیے آج ہم سب رات کا کھانا کھانے کے بعد جلدی سے سوگئے  لیکن میری آنکھوں سے تونیند اْڑی ہوئی تھی، میرا جی چاہتا تھا کہ جلدی سے صبح ہوجائے اور میں اڑ کر فیض پور پہنچ جاوٴں  جاری ہے  اگلے دن ہم صبح جلدی اٹھے اور نہادھوکر تیار ہونے لگے  ممی پاپا، دادای، میری دونوں بہنیں اور چھوٹا بھائی ، ہم سب رکشا کے ذریعہ بس اسٹینڈ پہنچے اور وہاں سے فیض پور جانے والی بس پکڑی  اِس سفر کے دوران ہم کافی خوش تھے  ہم نے کئی قسم کے جانور دیکھے ، پیڑ پودوں کو دیکھا، پہاڑ ، ندی، جھرنے ، تالاب اور آب شار بھی دیکھے  ساتھ میں ہم سب بچے بس میں خوب انجوائے بھی کررہے تھے  ہم گھنے جنگل کے کنارے سڑک سے گذررہے تھے کہ تب ہی اچانک ہماری بس خراب ہوگئی  کئی مسافروں کا تو ڈر کے مارے برا حال ہوگیا  لیکن ہمیں تو مزہ مل رہا تھا کہ اب اب بس کو درست کرنے میں کافی وقت لگ جائے گا  اور ہم سامنے کے جنگل کی سیر کرلیں گے  یہ سوچ کر ہم فوراً بس سے باہر کود پڑے  بس ڈرائیور نے کہا کہ بس کو درست کرنے میں ایک دوگھنٹے لگ سکتے ہیں  جنگل میں گھومنے کا شوق تو ہمیں بچپن ہی سے رحمانی پبلی کیشنز سے چھپی ہوئی کہانیوں کی کتابیں پڑھ پڑھ کر ہوگیا تھا آج بڑا اچھا موقع ملا تھا جنگل کی سیر کرنے کا  جب پاپا سے اجازت چاہی تو انھوں نے منع کردیاکہ جنگل میں شیر چیتے اور دوسرے خطرناک جانور رہتے ہیں ، ممکن ہے تم لوگوں کو نقصان پہنچادیں  ہم بچّے بڑوں کا کہنا کہاں مانتے ہیں  سو پاپا کی بات کو سنی ان سنی کرکے نکل پڑے جنگل کی سیر کو  جنگل میں گھومتے گھومتے ہمیں پتا ہی نہ چلا کہ ہم کہاں آگئے  ہمیں بہت ڈر لگنے لگا  اور ایک بچہ ہم کو ڈرانے کے لیے شیر کی آوازیں نکالنے لگا  جب ہم اور زیادہ ڈرنے لگے تو وہ ہمیں دیکھ کر زور زور سے ہنسنے لگا  ہم سمجھ گئے کہ وہ ہمیں ڈرا رہا ہے  تب ہی اچانک میں نے ایک شیر کو دیکھا جو وہاں سے کافی فاصلے پر کھڑا ہماری ہی طرف دیکھ رہا تھا  میں نے جیسے ہی سب کو شیر کے بارے میں بتایا تو سب بچے ڈر کے مارے بری طرح ادھر ادھر بھاگنے لگے  وہاں روڈ پر ممّی پاپا ہمیں تلاش کررہے تھے اور ہم بھی جنگل سے کسی طرح باہر نکلنے کا راستا ڈھونڈ رہے تھے  جیسے تیسے کرکے ہمیں راستا سمجھ میں آیا دور سے ہی ہمیں ممی پاپا گھبرائی ہوئی حالت میں ملے  ہم ان کو لپٹ کر رونے لگے  ہمیں اس بات کا پورا احساس ہوگیا کہ بڑوں کا کہنا نہ ماننے سے مصیبت کھڑی ہوجاتی ہے ، وہ تو آج ہم خدا کے فضل سے بچ گئے ورنہ شیر ہم کو دیکھ لیتا تو ہم اپنے ممّی پاپا سے بھی نہ مل پاتے اور نہ ہی فیض پور کی سیر کرپاتے  ابھی ہم ممی پاپاسے اپنے کیے کی معافی مانگ ہی رہے تھے کہ بس کا ڈرائیور آیا اور بولا بس ٹھیک ہوچکی ہے  یہ سن کر ہم سب بس کی طرف چل پڑے فیض پور جانے کے لیے  
ایک چوہا تھا  اس کا نام جینو تھا  وہ بہت ہی لالچی ، کاہل اورسست تھا  کاہل چوہا بہت زیادہ پیٹو بھی تھا  اس کا پیٹ کبھی نہیں بھرتا تھا  ایک دن کی بات ہے جینو کی ماں نے کہا کہ بیٹا  تم بہت زیادہ کھاتے ہو لیکن کام کاج سے جی چراتے ہو  تم اپنے حصے کے علاوہ میرے اور تمہارے پاپا کا کھانا بھی چٹ کر جاتے ہو  یہ اچھی بات نہیں ہے آج سے تم اپنا کھانا خود تلاش کروگے  ہاں  ایک بات یاد رکھنا لالچ مت کرنا  زیادہ کھانے کے چکر میں کبھی کسی مصیبت میں مت پڑ جانا اپنا دھیان رکھنا  جینو بہت اداس ہوگیا  مگر اسے جانا ہی پڑا  وہ کھانے کی تلاش میں نکل گیا  ابھی وہ کچھ ہی دور گیاتھا کہ اسے راستے میں ایک گیہوں کا دانا ملا  وہ خوش ہو گیا  اس نے گیہوں کا دانا اٹھا لیا  جاری ہے  تب ہی اس کی نظر خرگوش پر پڑی خرگوش اسے دیکھ کر ہنس رہا تھا  تم مجھے دیکھ کر کیوں ہنس رہے ہو  جینو نے خرگوش سے پوچھا  میں تو تمہاری بے وقوفی پر ہنس رہا ہوں  ارے  ایک کسان کی بیل گاڑی یہاں سے گذری ہے  تھوڑا اور آگے جاوٴ تمہیں گیہوں کی بالی مل جائے گی  خرگوش کی باتیں سن کر جینو کے منہ میں پانی بھر آیا  وہ جھٹ سے آگے بڑھ گیا  اس کی نظر گیہوں کی بالی پر پڑی  بالی راستے میں پڑی ہوئی تھی  جینو چوہے نے وہ بالی اٹھا لی اور خوشی کے مارے ناچنے لگا  تب ہی وہاں ایک گلہری آگئی اس نے چوہے سے کہا ایک گیہوں کی بالی کیا ملی تم تو اچھلنے کودنے اور ناچنے گانے لگے  ارے  اور محنت کرو  تھوڑا آگے جاوٴتمہیں ایک بالی کی جگہ گیہوں کا پورا پودا مل جائے گا  چوہے کو گلہری کی بات پسند آگئی وہ جھٹ سے آگے بڑھ گیا  چلتے چلتے وہ تھک گیا تھاکہ اچانک اس کی نظر گیہوں کے پودے پر پڑی  گیہوں کا پودا راستے میں گرا ہوا تھا  پودے میں بالیاں بالیاں تھیں  جینو خوشی کے مارے اچھلنے کودنے لگا  گیہوں کے پودے کو دیکھ کر جینو نے اپنے آپ سے کہا واہ  کیا مزہ آگیا  اب تو پیٹ خوب بھر ہی جائے گا  بندر نے جب چوہے کو اس طرح ناچتے گاتے اور اچھلتے کودتے دیکھا تو چھلانگ مار کر اس کے قریب آیا اور کہا تم بھی یا ر بڑے بے وقوف لگتے ہو، بڑا سوچو، بڑا کام کرو، اگر تمہیں کئی دنوں کا کھانا ایک ہی جگہ مل جائے تو  ایسا  وہ جگہ کون سی ہے  چوہے نے بندر سے پوچھا  بس یہاں سے صرف پچاس قدم کے فاصلے پر گیہوں کی فصل کا ایک بہت بڑا کھیت ہے وہاں چلے جاوٓ اور زندگی بھر موج کرو  بندر نے جینو کو بتایا  چوہا بندر کی باتو ں میں آگیا  چلتے چلتے وہ کھیت میں پہنچ گیا  کھیت میں گیہوں کی لہلہاتی فصل کو دیکھ کر چوہے کی خوشی کا کوئی ٹھکانا نہ رہا  اس نے آو دیکھا نہ تاو ، دوڑتا بھاگتا گیہوں کی بالیوں پر ٹوٹ پڑا  ابھی اس نے دوچار دانے ہی گیہوں کے کھائے تھے کہ تب ہی وہ ایک پھنکار سن کر ڈر گیا  ایک سانپ اپناپھن پھیلائے ہوئے بیٹھا ہوا تھا  چوہا ڈر کے مارے کانپنے لگا  اسے اپنی موت نظر آنے لگی  سانپ کی پھنکار سن کر چوہے نے اپنی آنکھیں بند کرلیں  اچانک ایک نیولا کہیں سے دوڑتا ہوا آیااور اس نے سانپ پر حملہ بول دیا اور اسے دبوچ کر ادھ مرا کرڈالا  جینو چوہا بال بال بچ گیا  اس نے خود سے یہ عہد کیا کہ اب وہ ماں باپ کا کہنا مانے گااور کبھی بھی لالچ نہیں کرے گا کیوں کہ وہ ماں باپ کی نافرمانی اور لالچ کی وجہ سے ہی آج ایک بڑی مصیبت میں پھنس گیا تھا  لیکن یہ اس کی خوش قسمتی تھی کہ وہ بال بال بچ گیا  
آپ نے ملا نصر الدین کا نام تو سنا ہو گا  یہ شخص ترکی کا ایک مسخرہ تھا جس طرح ہمارے ہاں ملا دو پیازہ اور شیخ چلی کے لطیفے مشہور ہیں، اسی طرح ترکی میں ملا نصر الدین کے لطیفے بڑے مزے لے لے کر بیان کیے جاتے ہیں  کہتے ہیں ملا نصر الدین یوں تو نہایت عقل مند اور عالم فاضل شخص تھا مگر لوگوں کی اصلاح اور تفریح کے لیے بے وقوف بنا رہتا اور ایسی ایسی حرکتیں کرتا کہ لوگ ہنس ہنس کر لوٹ پوٹ ہو جاتے  ملا نصر الدین کے پڑوس میں ایک مال دار یہودی رہتا تھا جو اتنا کنجوس تھا کہ کبھی کسی غریب اور محتاج کو ایک پیسہ نہ دیتا تھا  ملا نے کئی مرتبہ اسے سمجھایا کہ خدا نے تمہیں دولت عطا کی ہے ، اسے غریب اور مفلس لوگوں پر خرچ کیا کرو، لیکن اس نے ملا کی کوئی نصیحت نہ سنی  آخر ملا نصر الدین نے اسے سزا دینے کے لیے ایک ترکیب سوچی  جاری ہے  ایک روز صبح سویرے وہ نماز پڑھ کر زور زور سے دعا مانگنے لگا  یا اللہ، اگر تو مجھے ایک ہزار اشرفیوں کی تھیلی بھیج دے تو میں اسے محتاجوں پر صرف کر دوں  لیکن اگر اس میں سے ایک اشرفی بھی کم ہوئی تو ہرگز قبول نہ کروں گا  یہودی نے یہ دعا سنی تو سوچا کہ ملا بڑا ایمان دار بنتا ہے ، اس کی ایمانداری آزمانی چاہیے  یہ سوچ کر اس نے تھیلی میں نو سو ننانوے اشرفیاں بھریں اور عین اس وقت جب کہ ملا نصر الدین دعا مانگ رہا تھا، اشرفیوں سے بھری ہوئی تھیلی اس کے صحن میں پھینک دی  ملا نصر الدین نے لپک کر تھیلی اٹھا لی اور اس میں سے اشرفیاں نکال نکال کر گننے لگا  کل نو سو ننانوے اشرفیاں تھیں، ملا نے خدا کا شکر ادا کیا اور کہنے لگا  یا اللہ، میں تیرا شکر گزار ہوں کہ تو نے میری دعا قبول فرما لی، ایک اشرفی کم ہے تو کوئی بات نہی، یہ اشرفی پھر کبھی دے دینا  یہودی نے جب ملا نصر الدین کے یہ الفاظ سنے تو سخت پریشان ہوا اور دل میں کہنے لگا کہ یہ ملا تو بہت چالاک ہے  اس نے دھوکے سے میری اشرفیاں ہتھا لیں وہ بھاگا بھاگا ملا کے پاس آیا اور کہنے لگا تم بہت بے ایمان شخص ہو  لاوٴ، میری اشرفیاں واپس کرو  تم نے تو کہا تھا کہ ہزار میں سے ایک اشرفی بھی کم ہوئی تو واپس کر دوں گا، لیکن اب تم نو سو ننانوے اشرفیاں قبول کرنے پر تیار ہو  ملا نصر الدین غصے سے کہنے لگا، تم کون ہوتے ہو مجھ سے اشرفیاں مانگنے والے ، یہ تو میرے خدا نے مجھے بھیجی ہیں، جاوٴ، اپنا کام کرو  یہودی سیدھا قاضی کی عدالت میں گیا اور ملا کے خلاف مقدمہ دائر کر دیا  قاضی صاحب نے یہودی کو حکم دیا کہ ملا نصر الدین کو بلا لاوٴ، ہم ابھی فیصلہ کر دیں گے  یہودی نے ملا نصر الدین کے پاس آ کر کہا، چلو، تمہیں قاضی صاحب بلاتے ہیں  ملا نے جواب دیا، تم دیکھ رہے ہو کہ میرا لباس پھٹا پرانا ہے ، میں اس شرط پر جانے کے لیے ت یار ہوں کہ تم مجھے اچھے اچھے کپڑے لا کر دو، یہودی نے یہ شرط بھی منظور کر لی اور صاف ستھرے کپڑے ملا کو لا کر دے دیے  ملا نصر الدین یہ بیش قیمت لباس پہن چکا تو کہنے لگا، میاں یہودی، کیا اتنا قیمتی لباس پہن کر پیدل ہی قاضی کی عدالت میں جاوٴں، لوگ دیکھیں گے تو دل میں کیا کہیں گے ، جاوٴ اپنا گھوڑا لے آوٴ، اس پر سوار ہو کر جاوٴں گا  مرتا کیا نہ کرتا، یہودی نے اپنا گھوڑا بھی ملا کے حوالے کر دیا اور ملا صاحب نہایت شان و شوکت سے گھوڑے پر سوار ہو کر قاضی کی عدالت میں پہنچے ، مقدمہ پیش ہوا، قاضی صاحب نے دونوں کو غور سے دیکھا  ملا نصر الدین کا قیمتی لباس اور سواری کا گھوڑا بھی انہوں نے دیکھا اور یہودی کا لباس بھی اور یہ بھی محسوس کیا کہ وہ پیدل آیا ہے ، یہودی نے جب سارا قصہ سنایا تو قاضی صاحب نے ملا نصر الدین سے پوچھا  ملا صاحب، تم اس کے الزام کا کیا جواب دیتے ہو، ملا نے جواب دیا، حضور، یہ یہودی میرا پڑوسی ہے اور بڑا جھوا شخص ہے ، ابھی تو یہ کہتا ہے کہ میں نے اس کی نو سو ننانوے اشرفیاں ہتھیا لی ہیں اور کچھ دیر بعد کہے گا کہ یہ لباس جو میں پہنے ہوئے ہوں وہ بھی اسے کا ہے  یہ سنتے ہی یہودی چلا اٹھا، ہاں جناب، یہ لباس بھی میرا ہے ، میں نے اسے پہننے کے لیے دیا تھا  ملا نے کہا سن لیا آپ نے ، یہ لباس بھی اس کا ہو گیا اور ابھی دیکھیے یہ کہہ دے گا کہ گھوڑا بھی اسی کا ہے  یہودی غصے سے چیخ اٹھا، ہاں حضور، یہ گھوڑا بھی میرا ہی ہے ، ملا نے مجھ سے سواری کے لیے مانگا تھا  قاضی نے جو یہ باتیں سنیں تو یہودی کو ڈانٹ پھٹکار کر نکال دیا اور مقدمہ خارج کر دیا  یہودی روتا پیٹتا ملا نصر الدین کے گھر پہنچا اور اس کی بڑی منت سماجت کی  ملا نے اس شرط پر اس کی اشرفیاں لباس اور گھوڑا واپس کیا کہ وہ آدھی اشرفیاں غریبوں میں بانٹ دے گا اور آئندہ بھی نادار لوگوں کی مدد کرتا رہے گا  ملا نصر الدین کے گھر میں بیری کا ایک درخت تھا جس پر بڑے میٹھے بیر لگتے تھے ، وہ انہیں دیکھ دیکھ کر بڑا خوش ہوتا اور بڑے فخر سے کہا کرا کہ ساری دنیا میں اتنے بڑے اور میٹھے بیر کہیں نہیں ہوں گے  ایک روز اس نے اچھے اچھے بیر چھانٹ کر ایک تھالی میں سجائے ، تھالی سر پر رکھی اور بادشاہ کے محل کی طرف چل دیا کہ جا کر اسے یہ تحفہ دے  راستے میں بیروں نے تھالی کے اوپر لڑھکنا اور ناچنا شروع کر دیا، ملا کو بار بار تھالی کا توازن درست کرنا پڑتا تھا، مگر بیر تھے کہ نچلے نہ بیٹھتے تھے ، کبھی ادھر کو لڑھکتے ، کبھی ادھر کو، ملا بیروں کی شرارت سے تنگ آ گیا اور ایک جگہ رک کر کہنے لگا  کم بختو، اگر تم نے ناچنا اور لڑھکنا بند نہ کیا تو میں تم سب کو ہڑپ کر جاوٴں گا  یہ کہہ کر اس نے ایک مرتبہ پھر ترتیب سے بیروں کو رکھا اور تھالی سر پر رکھ کر آگے چل پڑا، لیکن بیروں نے پھر تھرکنا شروع کر دیا اب تو ملا کو بڑا طیش آیا، راستے ہی میں ایک درخت کے نیچے بیٹھ گیا اور کہنے لگا  اچھا کم بختو، تم یوں نہ مانو گے ، لو، اب تماشا دیکھو، یہ کہہ کر اس نے ایک ایک کر کے بیروں کو کھانا شروع کر دیا، جب ایک بیر باقی رہ گیا تو ملا نے اس سے کہا، اگر تمہیں ایک موقع اور دیا جائے تو کیا خاموش سے چلو گے  بے چارہ بیر اپنے ساتھیوں کا حشر دیکھ چکا تھا، اس لیے وہ چپ چاپ تھالی میں پڑا رہا اور ملا نصر الدین اسے لے کر بادشاہ کے دربار میں پہنچ گیا، اس روز بادشاہ سلامت کا موڈ بہت اچھا تھا، انہوں نے ملا نصر الدین کا تحفہ مزے لے لے کر کھایا اور خوب تعریف کی  پھر ملا نے بادشاہ کو دلچسپ لطیفے سنائے جنہیں سن کر اس کے پیٹ میں بل پڑ گئے ، شام ہوئی تو ملا نے رخصت ہونے کی اجازت طلب کی، بادشاہ نے اس کی تھالی، ہیروں جواہرات سے بھر دی اور ملا ہنسی خوشی گھر آ گیا  ایک ہفتے تک وہ بڑا خوش رہا، اس کے بعد پھر اسے ہیروں کا لالچ ہوا، وہ سوچنے لگا کہ اس مرتبہ بادشاہ سلامت کے لیے کیا چیز لے جاوٴں، یکایک اس کی نظر اپنے گھر میں لگے ہوئے سرخ سرخ چقندروں پر پڑی، ملا خوش سے اچھل پڑا اور اس نے یہی تحفہ بادشاہ کے پاس لے جانے کا فیصلہ کر لیا، اس نے جلدی جلدی ڈھیر سارے چقندر توڑ کر اپنی تھالی میں سجائے ، تھالی کو سر پر رکھا اور بادشاہ کے محل کی طرف چل پڑا  راستے میں اسے ایک دوست ملا جس کا نام حسن تھا، اس نے پوچھا، ملا صاحب، اتنے شاندار چقندر تم کس کے لیے لے جا رہے ہو  بادشاہ سلامت کو تحفے میں دینے کے لیے  تحفہ اور وہ بھی چقندروں کا، ملا جی، تمہارا دماغ تو نہیں چل گیا، حسن نے کہا  کیوں، کیا ہوا، کیا چقندر بادشاہوں کو تحفے میں دیے جانے کے لائق نہیں، ملا نے پوچھا  یہ کہہ کر اس نے چقندروں کو غور سے دیکھا، اب اسے محسوس ہوا کہ واقعی چقندر اس قابل نہیں کہ بادشاہ کو تحفے میں دیے جا سکیں  اس نے حسن سے پوچھا، بھائی تم ہی کچھ بتاوٴ، میں ان کے بجائے اور کیا چیز لے جاوٴں  انجیر لے جاوٴ، پکے ہوئے رس دار  ارے واہ، یہ تو تم نے خوب بتایا ملا نے کہا غضب خدا کا، مجھے پہلے کیوں خیال نہ آیا کہ بادشاہ کے پاس انجیر لے جانے چاہئیں  وہ الٹے پاوٴں بازار کی جانب چلا اور ایک دکان دار سے چقندروں کے عوض پکے پکے رس دار انجیر لے لیے  اب سنو، اس روز بادشاہ سلامت کا مزاج بہت گرم تھا، درباری امیر اور وزیر سب سہمے ہوئے تھے ، ملا حسب معمول اچھلتا کودتا بادشاہ کے سامنے پہنچا اور تھالی اس کے آگے رکھ دی  کیا ہے اس میں، بادشاہ نے گرج کر پوچھا  حضور، انجیر ہیں، آپ کے لیے لایا ہوں، ذرا چکھ کو تو دیکھیے  بادشاہ کے غصے کا پارہ اور گرم ہو گیا، اس نے کڑک کر سپاہیوں کو آواز دی اور انہیں حکم دیا کہ یہ سب انجیر ملا کے پھینک پھینک کر مارو اور خوب زور زور سے ، ملا نے یہ حکم دیا تو سر پر پاوٴں رکھ کر بھاگا، لیکن سپاہیوں نے اسے پکڑ لیا اور انجیر مار مار کر اس کا منہ سجا دیا، جب انجیر ختم ہو گئے تو سپاہیوں نے اسے چھوڑ دیا اور وہ تیر کی طرح وہاں سے رفو چکر ہو گیا  راستے میں ملا کو حسن ملا  ملا فوراً اس کے گلے سے لپٹ گیا اور کہنے لگا، پیارے بھائی، اگر میں تمہاری نصیحت نہ مانتا تو میری ہڈی پسلی ایک ہو جاتی، خدا تمہیں جزائے خیر دے  حسن نے ملا کی یہ حالت دیکھی تو اسے سخت تعجب ہوا اور کہنے لگا آخر کچھ بتاوٴ تو کیا واقعہ پیش آیا  ارے بھائی، بس بال بال بچ گیا، خدا تمہارا بھلا کرے ، میں نے تمہاری نصیحت مان لی  کون سی نصیحت، حسن نے جھنجھلا کر پوچھا  ارے بھائی، وہی چقندروں کے بجائے انجیر لے جانے کی، اف خدایا، اگر میں وہ بڑے بڑے لوہے جیسے سخت چقندر لے جاتا اور بادشاہ کے سپاہی وہ مجھ پر پھینکتے تو سچ مانو، میرا تو کچومر ہی نکل جاتا، خدا کا لاکھ لاکھ شکر ہے کہ میں نے تمہاری رائے پر عمل کیاورنہ چقندر توبہ توبہ پیارے بھائی، اللہ تمہیں اس کا اجر دے  
زبیدہ سلطانہ  نتھوایک خانہ بدوش قبیلے سے تعلق رکھتا تھا  اس کے ماں باپ دوسرے خانہ بدوش قبیلے سے اس کی دلہن بیاہ کرلائے تھے  ان کادستور تھاکہ وہ دلہن کے بدلے جتنا پیسہ اس کے ماں باپ کواداکرتے دلہن کواتنا پیسہ کماکر سسرال والوں کوواپس کرتا ہوتا  نتھوکی دلہن کامنی کوسسرال آئے دس بارہ دن ہوگئے توساس نے اس سے کہا بس ری چھوری بہت ہوچکا دلہناپا،آج سے میرے ساتھ دھندے پرچلاکر  حکم کی دیرتھی کہ دلہن تیارہوگئی اور چھماچھم کرتی ساس کے پیچھے پیچھے چل پڑی  ان لوگوں کاپیشہ تھا کہ گلی محلوں میں ناچ گانا کرکے بھیک مانگتے تھے  یہ دونوں جب قریب کی آبادی کے ایک محلے میں پہنچیں توساس نے دفلی کی تھاپ پرزور سے ہانک لگائی  دف پرگھنگھروں کی آواز سن کربچے جمع ہوگئے  جاری ہے  عورتیں دروازوں پر آکر جھانکنے لگیں  نئی نویلی دلہن کولال رنگ کے گھاگرے اور چولی پرشیشوں کی کڑھائی والا چم چم کرتا دوپٹہ اوڑھے دیکھ کرایک گھر کی عورتوں نے اندربلالیا کہ اس کاناچ دیکھیں گی  کامنی کی ساس نے دف بجانا شروع کی اوردف کی تھاپ پرکامنی ناچنے لگی مگر ساس کواس کاناچ پسند نہ آیا  اس نے گاہکوں کے سامنے تواسے نہ ٹوکامگرگھر آکر اس کے پیچھے پڑگئی  اری اے چھوری  تجھے توناچناہی نہیں آتا،کون دیکھنے گاتیرا یہ ناچنا  لڑکی بھی چلاک تھی فوراََبولی  لوماں جی  میں تواچھا بھلاناچوں ہوں  ویسے ہم لوگ ناچنے ہی کھلے میدانوں میں ہیں،پرلوگوں کا آنگن ٹیڑھا تھا وہاں مجھ سے ٹھیک سے پیرنہ اُٹھا  دلہن کی نندنے زور سے قہقہہ لگایا اور بولی لویہ بھی اچھی رہی یعنی خودکوناچنانہیں آتااور آنگن کوٹیڑھا کہہ رہی ہے  جب کسی سے کوئی کام درست طریقے سے نہ ہواور وہ کوئی عذریا بہانہ کسی اور پررکھے توجھٹ یہی فقرہ زبان پر آجاتا ہے کہ ناج نہ جانے آنگن ٹیڑھا  
بینش جمیل  بہت مدت پہلے دور دراز کے ایک ملک میں یہ قاعدہ تھا کہ اس ملک کے لوگ ہر سال اپنا بادشاہ تبدیل کرتے تھے  جو بھی بادشاہ بنتا وہ ایک عہدے نامے پر دستخط کرتا کہ اس کی حکومت کا ایک سال مکمل ہونے کے بعد وہ اس عہدے سے دست بردار ہو جائے گا اور اس ایک دور دراز جزیرے پر چھوڑ دیا جائے گا جہاں سے وہ کبھی واپس نہیں آسکے گا  جب ایک بادشاہ کا ایک سالہ دور حکومت مکمل ہو جاتا تو اسے ایک مخصوص جزیرے پر چھوڑ دیا جاتا جہاں وہ اپنی بقیہ زندگی گزارتا  ا س موقع پر اس بادشاہ کو بہترین لباس پہنایا جاتا اور ہاتھی پر بٹھا کر اسے پورے ملک کا الوداعی سفر کر وایا جاتا جہاں وہ سب لوگوں کو آخری بر خیر باد کہتا  وہ بہت ہی افسوس ناک اور غم زدہ لمحات ہوتے اور پھر وہاں کے لوگ بادشاہ کو اس جزیرے پر ہمیشہ کے لئے چھوڑ آتے  جاری ہے  ایک مرتبہ لوگ اپنے پُرانے بادشاہ کو جزیرے پر چھوڑ کر واپس آرہے تھے کہ انھوں نے ایک ایسا سمندری جہاز دیکھا جو کچھ دیر پہلے ہی تباہ ہوا تھا اور ایک نوجوان شخص نے خود کو بچانے کے لئے لکڑی کے ایک تختے کا سہارا لے رکھا تھا  چوں کہ ان لوگوں کوایک نئے بادشاہ کی بھی تلاش تھی لہٰذا انھوں نے اس نوجوان شخص کو اپنی کشتی میں بٹھا لیا اور اپنے ملک لے آئے اور اس سے ایک سال کی حکوت کرنے کی درخواست کی  پہلے تو وہ نو جوان نہ مانا، لیکن پھر وہ ایک سال کے لئے بادشاہ بننے پر رضا مند ہو گیا  وہاں کے لوگوں نے اس بادشاہت کے تمات اُصول اور طریقے سمجھا دیے اور یہ بھی بتایا کہ ایک سال کے بعد وہ اسے فلاح مخصوص جزیرے پر چھوڑ آئیں گئے  بادشاہت کے تیسرے دن ہی اس نوجوان بادشاہ نے اپنے وزیر سے کہا مجھے وہ جگہ دکھائی جائے جہاں گزشتہ تمام بادشاہون کو بھیجا گیا تھا  نے بادشاہ کی خواہش کا احترام کرتے ہوئے اسے وہ جزیرہ دکھانے کا اہتمام کیا گیا  وہ جزیرہ مکمل طور پر جنگل تھا اور جنگلی جانوروں سے بھرا ہوا تھا  ان جانوروں کی آوازیں جزیرے کے باہر تک سنائی دے رہی تھیں  بادشاہ جائزہ لینے کے لئے تھوڑا سا جنگل کے اندر گیا اور وہاں اس کے پچھلے تمام بادشاہوں کے ڈھانچے پڑھے نظر آئے  وہ سمجھ گیا کہ بہت جلد اس کا بھی یہی حال ہوگا اور جنگلی جانور اس کو چیر پھاڑ کر کھا جائیں گئے  ملک واپس پہنچ کر بادشاہ نے مضبوطو توانا جسم کے سو مزدور اکھٹے کیے  ان سب کو اس جزیرے پر لے گیا اور حکم دیا جنگل کو ایک ماہ میں مکمل طور پر صاف کر دیا جائے  تمام خطر ناک جانوروں کو مار دیا جائے اور سب فالتوں درخت کاٹ دیے جائیں  وہ ہر ماہ خود جزیرے کا دورہ کرتا اور کام کی خود نگرانی بھی کرتا  پہلے مہینے میں ہی تمام خطر ناک جانوروں کو مار دیا گیا اور پھر بہت سے درخت بھی کاٹ دیے گئے  دوسرے ماہ تک جزیرہ مکمل طور پر صاف ہو چکا تھا  اب بادشاہ نے مزدوروں کو حکم دیا کہ جزیرے پر مختلف مقامات پر خوب صورت باغات تعمیر کیے جائیں  وہ اپنے ساتھ مختلف پالتو جانور مثلاََ مرغیاں  گائے  بھینسیں ،بطخیں اور بھڑیں وغیرہ بھی جزیرے میں منتقل کرتا رہا  تیسرے مہینے میں بادشاہ نے ا پنے مزدوروں کو حکم دیا کہ ایک شاندار گھر تعمیر کریں اور اس جزیرے پر ایک بڑی سی بندرگاہ بھی بنائیں  گزرتے مہینوں کے ساتھ ساتھ وہ جزیرہ ایک خوب صورت شہر میں بدلتا جا رہا تھا  وہ نوجوان بادشاہ بہت سادہ لباس زیب تن کرتا اور اپنی ذات پر بہت کم خرچ کرتا  اپنی بادشاہت کی زیادہ ترک کمائی وہ جزیرے کو بنانے میں لگاتا رہا  دس ماہ گزرجانے کے بعد بادشاہ نے اپنے وزیر سے کہا میں جانتا ہوں کہ دو مہینے بعد مجھے جزیرے میں چھوڑ دیا جائے گا لیکن میں ابھی سے وہاں جانا چاہتا ہوں  وزیر اور دوسرے وزرا اس بات پر متفق نہیں ہوئے اور بادشاہ سے کہا آپ کو دوماہ مزید صبر کرنا ہوگا تاکہ سال مکمل ہو جائے  سال پورا ہو جانے کے بعد ہی آپ کو اس جزیرے پر چھوڑا جائے گا  بالآخر دو ماہ مکمل ہو گئے اور بادشاہت کا ایک سال ختم ہوگا  حسب روایت وہاں کے لوگوں نے اپنے بادشاہ کو شاندار لباس پہنایا اور ہاتھی پر بٹھایا تاکہ وہ اپنی رعایا کو خیر آباد کہہ سکے  خلافِ توقع یہ بادشاہ اپنی الوداعی تقریب پر بہت ہی خوش تھا  لوگوں نے اس سے پوچھا اس موقع پر تمام گزشتہ بادشاہ تو رو رہے تھے لیکن آپ ہنس رہے ہیں  آپ کے اس قدر خوش ہونے کی کیا وجہ ہے  اس نوجوان بادشاہ نے جواب دیا  تم لوگوں نے داناوٴں کا وہ قول نہیں سنا جب تم ایک چھوٹے بچے کی صورت میں اس دنیا میں آتے ہو تو تم رو رہے ہوتے ہو اور باقی لوگ سب ہنس رہے ہوتے ہیں  ایسی زندگی جیو کہ جب تم مرو تو تم ہنس رہے ہو اور باقی دنیا رو رہی ہو  میں نے ایسی ہی زندگی گزاری ہے  جس وقت تمام بادشاہ محل کی رنگینیوں میں کھوئے ہوئے ہوتے تھے تو میں اس وقت اپنے مستقبل کے بارے میں سوچتا تھا اور اس کے لئے لائحہ عمل تیار کرتا تھا  میں نے اب اس جزیرے کو ایک ایسی خوب صورت قیام گاہ میں تبدیل کر دیا ہے جہاں اب میں اپنی باقی زندگی نہایت چین اور آرام وسکون سے گزار سکوں  
جاوید اقبال  لمبی اور بھاری چونج والا پرندہ اُڑتا ہوا باغ میں پہنچا تو اس کی نظر ایک لمبی تڑنگی بَلا پر پڑی جو باغ کے بالکل بیچ میں اپنے گول مٹول سر اور لمبی ٹانگ کے سہارے اپنے بازو پھیلائے کھڑی تھی  پرندے کے منھ سے چیخ نکلی اور وہ قلابازی کھا کر واپس پلٹا اور باغ سے دور چیڑ کے ایک اونچے پیٹر پاجا بیٹھا اور خوف زدہ نظروں سے اس بَلا کو دیکھنے لگا  باغ کے ایک کونے سے بوڑھے مالی نے پرندے کو خوف زدہ ہوک ر بھاگتے دیکھا تو اس کے چہرے پر مسکراہٹ پھیل گئی  اب دیکھتا ہوں تم کیسے میرا باغ اُجاڑتے ہو  اس نے زیرلب کہا  بوڑھا مالی ان پرندوں کے ہاتھوں سخت پریشان تھا  پرندے روزانہ باغ پر حملہ کرتے اور نہ صرف بہت سارے انجیر کھا جاتے، بلکہ بہت سے انجیر زمین پر بھی گرا دیتے  جاری ہے  بے چارہ مالی اور اس کا کم عمر بیٹا سار ادن ہو ہو، ہاہا کر کے شور مچاتے اور خالی کنستر پیٹتے رہتے،تاکہ پرندے باغ سے دور رہیں  آج بوڑھے مالی کو قصبے کے بازار جانا تھا  بوڑھے مالی کی غیر موجودگی میں باغ کی نگرانی اس کے بیٹے کو کرنی تھی، مگر پچھلی رات سے اسے بخار تھا اور کم زوری کی وجہ سے وہ بستر سے اُٹھ نہیں سکتا تھا  بوڑھا مالی باغ کو پرندوں کے اُجاڑنے کیلئے یونہی نہیں چھوڑ سکتا تھا  مگر انگور اور انجیر بھی قصبے پہنچانا ضروری تھا  آخر اس نے ایک پرانا حربہ آزمانے کا فیصلہ کیا  اس کے لئے اسے دو لکڑیایں چاہیے تھیں  ایک لمبی اور دوسری اس سے نسبتاََ چھوٹی  چند کپڑوں کو دھجیاں او ر ایک رسا  لکڑیاں کے لئے اس نے ایک پرانے سوکھے ہوئے درخت کا انتخاب کیا اور کلہاڑی سے اپنی ضرورت کے مطابق لکڑیاں کاٹ لیں  رسا اس باغ سے ہی مل گیا  دھجیوں کے لئے اسے کچھ کوشش کرنا پڑی  آخر وہ چند پھٹے پرانے کپڑے ڈھونڈ نے میں کامیاب ہو ہی گیا  جب اسے اپنی ضرورت کی چیزیں مل گئیں تو اس نے لمبی لکڑی زمین پر لٹا کو چھوٹی لکڑی کو اس کے سرے پر ایک فٹ کا فاصلہ چھوڑ کر صلیب کی شکل میں مضبوطی کے ساتھ باندھ دیا  اب اس نے لمبی لکڑی کا ایک فٹ حصہ جو چھوڑا تھا وہاں کپڑوں کی دھجیاں لپیٹنی شروع کر دیں جب دھجیاں ایک گول چہرے کی شکل اختیار کر گئیں تو اس نے آنکھوں کی جگہ دو سوراخ کر دیے یہاں اس نے دوکالی دھجیاں ٹھونس دیں  نیچے منھ کی جگہ ایک چوڑا کٹ لگایا اور اس میں ایک سرخ کپڑا ٹھونس دیا  لیکن اس کا کچھ حصہ باہررہنے دیا، گویا یہ اس گول چہرے کی زبان تھی  پھر اس نے ایک لمبا سے کرتا اپنے بنائے ہوئے پتلے کو پہنا دیا  اس کام سے فارغ ہو کر اس اس نے باغ کے درمیان میں ایک گڑھا کھودا، جس کی گہرائی دو فیٹ تھی  جب گڑھا تیار ہو گیا تو اس نے لکڑی کے اس پتلے کو اس گڑھے میں کھڑا کر دیا اور پاوٴں سے خالی جگہ مٹی سے بھر دی  اب اس نے دورہٹ کے دیکھا یہ پتلا ایک خوف ناک بَلا کی طرح لگ رہا تھا  وہ ایک جگہ چھپ کر پرندوں کا انتظار کرنے لگا  پھر اس نے ایک پرندے کو ادھر آتے دیکھا  پرندہ اس خوف ناک بلا کو دیکھ کر واپس بھاگ نکلا تھا  بوڑھے مالی نے اطمینان کا سانس لیا اور انجیر اور انگور کے ٹوکرے چھکڑے پرلاد کے قصبے کی طرف روانہ ہوگیا  بھوک سے بے تاب پرندے نے مالی کو قصبے کی جانب جاتے دیکھا تو وہ پھر باغ کی طرف نکلا  اس نے دیکھا وہ لمبی بلا اب بھی باغ کے وسط میں بازو پھیلائے کھڑی تھی  وہ باغ کے اوپر چکر کاٹنے لگا  پھر وہ باغ کے کنارے والے ایک پیٹر پر آبیٹھا اور چوکنا نظروں سیاس بلا کو دیکھنے لگا  پھر وہ نیچے آیا اور تیز ی سے ایک شاخ سے انجیر لے اُڑا اوردور ایک اونچے درخت پر بیٹھ کر نکل گیا  اس نے دیکھا کہ وہ بلا اپنی جگہ بے حس وحرکت کھڑی تھی  صرف اس کے کپڑے ہوا سے ہل رہے تھے وہ دوبارہ نیچے آیااور ایک اور انجیر لے اُڑا  اس بلا نے اب بھی اپنی جگہ سے حرکت نہ کی تو اس کا حوصلہ بڑھ گیا  پھر کچھ اور پرندے بھی جو پہلے ڈر رہے تھے ، اس کے ساتھ آملے اور انجیروں پر ہلا بول دیا  دن ڈھلنے سے کچھ پہلے بوڑھا مالی اپنے چھکڑے پر خالی ٹوکرے لادے قصبے سے واپس لوٹا  وہ اپنے صبح کے منصوبے پر بہت خوش تھا اب میں نے ان پرندوں کا علاج ڈھونڈ لیا ہے اس نے اپنے آپ سے کہا  لیکن جب وہ اپنے باغ میں پہنچا تو ایک عجیب نظارہ اس کا منتظر تھا  پرندے اس کے بنائے ہوئے پتلے کے بازوں پر بیٹھے انجیریں نگل رہے تھے  کچھ پرندے اس کے گول سر میں چونچیں مار رہے تھے جس سے دھجیوں کے ٹکڑے ہوا میں اُڑ رہے تھے  بوڑھے مالی نے اپنا سر پیٹ لیا  وہ چیختا ہوا پرندوں کی طرف جھپٹا تو چالاک پرندے فضا میں پرواز کر گئے  
میں ایک صاف ستھرے گھر میں رہتا تھا  میرا مالک بہت خوش اخلاق انسان تھا  وہ مجھ سے بہت پیار کرتا تھا  ہر وقت میرا خیال رکھتا تھا  ابھی میں چھوٹا ساہی تھا جب میرے مالک نے میری دیکھ بھال شروع کی، وہ میری ہر ضرورت کا خیال رکھتا تھا، مجھے وقت پر کھانا دیتا اور کبھی بلاوجہ مجھے نہیں ڈانتا تھا  میرے مالک کے دو چھوٹے بچے بھی تھے وہ بھی مجھ سے بے حد پیار کرتے تھے، پیار سے میری پیٹھ سہلاتے تو میں خوشی سے نہال ہوجاتا تھا  میں صبح سویرے خود ہی سیر کو نکل جاتا تھا  اور کچھ ہی دور رہنے والے اپنے دوستوں سے مل لیتا تھا  انہیں اپنے مالک کی باتیں سناتا تھا، اور پھر مقررہ وقت پر واپس آکر کھانا کھاتا تھا  اور دن بھر اپنے مالک کے گھر اور کبھی گھر سے باہر گھومتا رہتا تھا  جاری ہے  ہرے بھرے پتے اور نرم گھاس کھا کر میں کافی صحت مند ہوگیا تھا  میرے مالک کے دونوں بچوں کا مجھ سے پیار بہت عجیب تھا  وہ اپنی زبان میں نہ جانے مجھے کیا کچھ سناتے رہتے اور میں چپ چاپ بس انہیں دیکھتا رہتا  وہ کبھی کبھی گھنٹوں میرے پاس بیٹھے رہتے تھے  اور اپنے ننھے منے ہاتھوں سے کبھی میری گردن کو پکڑنے کی ناکام کوشش کرتے اور سبھی میرے لمبے لمبے کانوں کو ہاتھ لگا کر خوش ہوتے تھے  میں اس گھر میں بہت خوش تھا مجھے انسان اچھے لگنے لگے تھے  میں سوچتا تھا یہ سب انسان کتنے پیارے ہوتے ہیں جو ہم جانوروں سے اتنا پیار کرتے ہیں  میں نے کبھی اپنے دوستوں کی باتوں کا یقین نہیں کیا جو یہ کہتے تھے کہ انسان بہت برے ہوتے ہیں اور وہ جانوروں سے برا سلوک کرتے ہیں  میں ان کی ان باتوں کا اس لیے یقین نہیں کرتا تھا کیونکہ میں بہت شرارتی بھی تھا اور خوب شرارتیں کرتا تھا لیکن میرے مالک نے مجھے کبھی نہیں ڈانٹا تھا  میرا مالک بہت غریب آدمی تھا  وہ اپنی آمدنی سے بمشکل گزارا کرپاتا تھا  کچھ دنوں سے میں مسلسل یہ دیکھ رہا تھا کہ میرا مالک بہت پریشان رہنے لگا ہے  اس کی نظر جب بھی مجھ پر پڑتی تو وہ اداس اور غمگین ہوجاتا تھا  اگلی صبح میں معمول کے مطابق جب کچھ ہی دور اپنے دوستوں سے ملنے گیا  تو وہاں بہت کم تعداد میں میرے دوست کھڑے تھے  میں نے ایک قدرے بڑی عمر کے دوست سے جا کر پوچھا کہ سب کہاں چلے گئے تو اس نے مجھے ایک الگ ہی کہانی سنادی  اس نے کہا عیدالاضحی آنے والی ہے، اس میں مسلمان اللہ کے حکم سے جانور ذبح کرکے قربانی کی سنت پوری کرتے ہیں  ہم بکروں اور بکریوں سمیت اونٹ، بیل، بھیڑ وغیرہ کی بھی قربانی کی جاتی ہے  گزشتہ کل ایک بڑی سی گاڑی میں کچھ لوگ آئے اورہمارے مالکوں کو ہمارے ساتھیوں کی قیمت دے کر ساتھ لے گئے  تاکہ وہاں جا کر منڈی میں انہیں فروخت کیا جائے  ہم سب بھی اسی انتظار میں ہیں کہ نہ جانے کب کوئی آئے اور ہمیں اپنے ساتھ لے جائے  میں یہ سب سن کر حیران تو بہت ہوا  لیکن آہستہ آہستہ مجھے سب باتیں سمجھ میں آگئیں، مجھے اپنے مالک کے غمگین ہونے کی وجہ بھی سمجھ میں آگئی کہ میرا مالک بھی مجھے یونہی ایک دن فروخت کرکے اپنے اوپر چڑھا ہوا بہت سا قرضہ اتارے تو دے گا لیکن میری جدائی کا سوچ کر وہ اداس اور غمگین ہوجاتا ہے  دن یونہی گزرتے رہے  آس پاس رہنے والے میرے سب دوست چلے گئے  لیکن میرے مالک کے پاس مجھے خریدنے کے لیے کوئی نہ آیا  شاید اس لیے کہ میں اکلوتا تھا  اور خریدنے والوں کو اکٹھے جانور خریدنے تھے  میرا مالک یہ صورتحال دیکھ کر اور پریشان ہوگیا تھا  آخر ایک دن اس نے فیصلہ کیا کہ وہ خود مجھے لے جاکر شہر میں فروخت کرے گا  چنانچہ ایک دن صبح کو میرے مالک نے میرے گلے میں رسی ڈالی اور مجھے گھر کے دروازے تک لے آیا، اچانک مجھے اپنے پیچھے کسی کی موجودگی کا احساس ہوا، میں نے پیچھے مڑکر دیکھا تو میرے مالک کے دونوں بچے بھی مجھے پْرنم آنکھوں سے دیکھ رہے تھے  جیسے الوداع کہہ رہے ہوں  میں نے اپنے منہ سے مخصوص آواز نکال کر انہیں آخری بار دیکھا اور ہم رخصت ہوگئے  بکرا منڈی میں نہ جانے کہاں کہاں سے جانور لائے گئے تھے  بکرے خریدنے والوں کا بھی بہت ہجوم تھا، میرے مالک نے میرے سفید جسم پر مہندی لگائی ہوئی تھی  تاکہ میں خوبصورت نظر آؤں  ابھی میں منہ اٹھائے بکرا منڈی کا جائزہ لے ہی رہا تھا کہ دو ہٹے کٹے مشٹنڈے نوجوان، میرے مالک کے پاس آئے اور میرے بارے میں پوچھنے لگے  انسانوں کے ساتھ رہ کر مجھے ان کی باتیں سمجھ میں آنے لگیں تھیں  اچانک ان دونوں نوجوانوں میں سے ایک نے اپنے گندے ہاتھوں سے میرے منہ پر ہاتھ رکھا اور میرا منہ کھول کر دیکھنے لگا  مجھے اس کے ہاتھوں سے بدبو آرہی تھی  آخر اس نے میرے منہ میں موجود دانتوں کو دیکھ کر میرا منہ چھوڑ دیا  میں نے سکھ کا سانس لیا  لیکن ابھی میری آزمائش باقی تھی  میرا منہ چھوڑ کر وہ میری گردن پر ہاتھ پھیرنے لگا  کبھی میری ٹانگ اور کبھی میری پیٹھ پر اپنے گندے ہاتھ لگا کر منہ سے کچھ بڑبڑاتا تھا  آخر کار وہ دونوں چلے گئے  اور میں نے شکر ادا کیا کہ ان کو میں پسند نہیں آیا  ان دونوں کے جانے کی دیر تھی، اب تو ہرکوئی مجھے دیکھنے آرہا تھا  میں ہرکسی کو اپنی آزمائش کروا، کروا کر تھک گیا تھا  بار بار منہ کھول، کھول کر میرے جبڑوں کو درد ہونے لگا تھا  نہ جانے یہ سب میرے منہ میں کیا تلاش کررہے تھے  خدا خدا کرکے رات کا وقت ہوا اور بکرا منڈی میں کچھ سکون نظر آنے لگا  میرا تھکن کے مارے برا حال ہورہا تھا  میرے مالک نے میرے گلے میں پڑی ہوئی رسی کے دوسرے کنارے کو اپنے پاؤں سے باندھا اور خود وہیں لیٹ گیا  میں بھی وہیں بیٹھ کر اونگھنے لگا  اور نہ جانے کب مجھے نیند آگئی  اچانک تیز شور و غل سے میری آنکھ کھلی، سورج ابھی پوری طرح نکلا بھی نہ تھا  اور منڈی میں پھر وہی چہل، پہل شروع ہوگئی تھی  آج مسلسل رش زیادہ ہوتا جارہا تھا  مجھے دیکھنے والوں میں ایک بوڑھا دو چھوٹے بچوں کے ساتھ آیا  وہ دونوں چھوٹے بچے بہت شرارتی تھے  ایک نے میرا سینگ پکڑ لیا اور دوسرا میری ٹانگ کھینچنے لگا  میرا غصہ کے مارے براحال ہوگیا  دل تو بہت چاہا کہ ایک ٹانگ آج ان دونوں کو ماروں لیکن اپنے مالک کو دیکھ کر رک گیا  اس بوڑھے نے بھی حسبِ معمول کانپتے ہاتھوں سے میرے منہ میں موجود دانتوں کو غور سے دیکھا اور چھوڑ دیا  میں دل میں سو چنے لگا کہ شاید میرے گندے دانتوں کو دیکھ کر میں انہیں پسند نہیں آتا اور بات بھی یہی تھی  میں ہمیشہ اپنے دانتوں کو صاف رکھتا تھا  یہاں شہر میں گندا پانی اور سوکھی سڑی گھاس کھا کر میرے دانتوں پر بہت میل جم گئی تھی  اور انہیں شاید سفید دانتوں والا بکرا چاہیے تھا  یہ دن بھی جیسے تیسے گزر گیا  آج منڈی میں میرا تیسرا دن تھا  میرے مالک کے چہرے پر پریشانی کے آثار نمایاں تھے  اول میں کسی کو پسند نہیں آتا تھا  اور جوپسند کر لیتا وہ میری قیمت سن کر کانوں کو ہاتھ لگاتا ہوا چلا جاتاتھا  آج بھی منڈی کا رش پہلے سے بھی زیادہ ہوگیا تھا  مجھے مسلسل گندا پانی اور مرجھائی گھاس کھاتے ہوئے تیسرا دن ہوچکا تھا  لیکن میں نے اپنے مالک کی وجہ سے کوئی شکوہ نہ کرتا تھا  میرے مالک نے مجھے ہمیشہ اچھا کھانے کو دیا  آج مجھے اس کے مشکل وقت میں کام آنا تھا  حسبِ معمول آج بھی میرے منہ کو متعدد بار کھولا گیا  اور ہر آنے والے نے میرے دانتوں کو آنکھیں مٹکا، مٹکا کر دیکھا  میرا دل تو یہ چاہ رہا تھا کہ جو بھی میرے پاس مجھے دیکھنے کے لیے آئے میں خود ہی اس کے ہاتھ لگانے سے پہلے اپنا منہ کھول کر دکھا دوں  آج بھی میں کسی کو پسند نہیں آیا تھا وہ میری قیمت سن کر بھاگ جاتے تھے  ظاہر ہے کہ میں گاؤں کا پلا بڑھا ایک صحت مند بکرا تھا  میرے مالک نے تو میری اچھی قیمت لگانی تھی  اور میں خوبصورت اتنا تھا کہ اکثر میرے منڈی والے ساتھی بکرے مجھے دیکھ کر آہیں بھرتے تھے کہ کیسا گھبرو جوان بکرا ہے  عید میں تھوڑے ہی دن رہ گئے تھے  آج منڈی میں مجھے چوتھا دن شروع ہوچکا تھا  میں آج کافی بن سنور کر کھڑا تھا  میرے مالک نے مہندی لگا کر خوب تیار کیا تھا  شام کا وقت قریب تھا کہ ایک بڑی عمر کا آدمی اپنے تین چھوٹے بچوں کے ساتھ میرے پاس آیا، مجھے گھور گھور کر دیکھنے لگا اور میرے مالک سے میری قیمت پوچھی، وہ اپنے لباس اور وضع قطع سے امیر گھرانے کا لگ رہا تھا  آخر کار میں اسے پسند آگیا، میرے مالک نے قیمت لے کر میری رسی اس آدمی کو تھما دی  اور میرا مالک میری پیٹھ کو سہلانے لگا  میں سمجھ گیا کہ اب مجھے کسی اور کے ہاں جانا ہوگا  میرا مالک اب کوئی اور ہوگا  وہ آدمی مجھے اپنی کار تک لے آیا، اور ہم ایک مختصر سفر کے بعد ایک عالیشان گھر کے گیٹ پر جاکر رکے  بکرا آگیا، بکرا آگیا  گھر کے سب بچے اونچی اونچی آواز میں چلا کر خوشی کا اظہار کررہے تھے  ہر کوئی اشتیاق سے مجھے دیکھ رہا تھا  گھر کے صحن کے ایک کونے میں مجھے باندھ دیا گیا  گھر میں موجود بچے بہت حد تک شرارتی واقع ہوئے تھے  انہوں نے مجھے ایک لمحے کے لیے بھی چین سے نہ بیٹھنے دیا  کوئی میرا سینگ پکڑتا تو کوئی میری ٹانگ کھینچتا  کوئی میرے کانوں پر مارتا تو کوئی میرے بالوں کو کھینچتا  آخر کب تک برداشت کرتا  میں نے ایک بچے کو ہلکی سی ٹکر ماری یہ دیکھ کر مجھ سے سارے بچے دور ہٹ گئے  میں نے سکون کا سانس لیا، کم بخت جب سے آیا ہوں کسی نے نہ پانی کا پوچھا، نہ کھانے کا ، میرا غصہ دو بھر ہوگیا تھا  میں نے نظر اٹھا کران بچوں کو دیکھا  تو مجھے دور ایک چھوٹا سا بچہ نظر آیا  جو بہت محبت سے میری طرف دیکھ رہا تھا، اس نے گھر میں پڑی گھاس لا کر میرے سامنے ڈالی، اور پانی بھی لا دیا  میں نے ممنونیت بھری نظروں سے اس بچے کو دیکھا اور دل میں خوش ہوا کہ چلو کوئی تو ہے میرا خیال رکھنے والا  عید میں صرف ایک روز باقی تھا  ایک بڑی بی میرے پاس سوکھی روٹیوں کے ٹکڑے لائی اور بار بار میرے منہ میں ڈالنے لگی  میں نے سوچا ان شہر والوں کو یہ بھی پتا نہیں کہ ایک بکرے کو کیا کھانا دیا جاتا ہے، میں نے وہ سوکھے ٹکڑے نہیں کھائے اور زور زور سے آوازیں نکالنے لگا  وہ بڑی بی غصے میں آگئیں اور بولیں اسکے نخرے تو دیکھو، نہ کچھ کھاتا ہے، نہ پیتا ہے بس بول بول کر دماغ کھا جاتا ہے  میں پہلے ہی گاؤں کو یاد کر کے بہت اداس تھا  اوپر سے اس بڑی بی کی باتیں سن کر بہت افسوس ہونے لگا  دل توچاہا ایک زور دار ٹکر اس بڑی بی کو بھی جڑدوں  لیکن صبر کیا  اور کچھ نہ کہا  شام کو سب گھر والے اکھٹے ہوکر مجھے دیکھنے آئے  تو ایک چھوٹا بچہ کہنے لگا  امی اسکا دودھ کب نکالیں گے  مجھے یہ سن کر دل ہی دل میں بہت ہنسی آئی  اور سب گھر والے بھی ہنسنے لگے  جب سب گھر والے چلے گئے تو وہی کل والا بچہ جسے سب گھر والے حارث کہہ کر بلاتے تھے  وہ میرے پاس آیا  پیارسے میری کمرکو سہلانے لگا  اور پھر رسی کھول کر مجھے باہر گھمانے کے لئے لے گیا  میں جہاں جاناچاہتا وہ میری رسی ڈھیلی چھوڑ دیتا تھا  اسے مجھ سے پیار ہوگیا تھا  وہ دن میں کئی بار گھر کے صحن میں آکھڑا ہوتا اور مجھے دیکھتا رہتا  وہ میری ہر ضرورت کا خیال رکھتا تھا  میری قربانی کا دن نزدیک آرہا تھامجھے پتا چل گیا تھا کہ مجھے اللہ کی راہ میں قربانی کے لئے چناگیا ہے  میں جنت میں جاؤ ں گا  اور وہیں عیش اور مزے سے رہوں گا  حارث مجھ سے مانوس ہو گیا تھا  حارث نے چاند رات کو میری طرف اشارہ کرتے ہوئے اداسی بھرے لہجے میں اپنے بابا کو مخاطب کیا  بابا کیا یہ ہمیشہ ہمیشہ ہمارے پاس نہیں رہ سکتا  بابا نے حارث کے سر پر پیار کرتے ہوئے کہا پیارے بیٹے کل ہم اسے اللہ کی راہ میں قربان کرنا ہو گا  اس سے اللہ جی خوش ہوں گے  اللہ جی کیوں خوش ہوں گے بھلا  حارث کے ننھے ذہن میں سوال آیا  بیٹے اس لیے کہ آج سے ہزاروں سال پہلے جب حضرت ابراہیم علیہ السلام کو جب اپنے لاڈلے بیٹے کو قربان کرنے کا حکم ملا تو جوان بیٹے کی قد و قامت،اسکی خوبروئی اور اسکی محبت پر اللہ کی رضا غالب آ گئی  خود اپنے بیٹے کے ہاتھ پاوٴں رسیوں میں جکڑ لئے اور اللہ کے تئیں عقیدت بھری محبت کا اظہار کرتے ہوئے بیٹے اسماعیل علیہ السلام کے حلق پر چھری چلا دی  اللہ کو ابراہیم سے امتحان لینا مقصود تھا اور وہ اس میں کامیاب ہو گیا  جس طرح نار نمرود ابراہیم علیہ السلام کو جلا نہ سکی اسی طرح اللہ کے حکم سے اسماعیل علیہ السلام کے گلے پر چل رہی چھری اس کے جسم سے لہو کا ایک قطرہ بھی بہا نہ سکی  جنت سے جانور منگایا گیا جسے حضرت اسماعیل کی جگہ ذبح کرکے خون بہایا گیا  تب سے یہ روایت چلی آ رہی ہے کہ امت مسلمہ کے فرزند ہر سال 10ذی الحجہ کو کسی جانور کی قربانی پیش کرکے ابراہیم خلیل اللہ علیہ السلام کی یاد تازہ کرتے ہیں اور اس عہد کی تجدید کرتے ہیں کہ یہ پست حوصلہ تیرا کیا ساتھ دیں گے ادھر آ زندگی تجھے ہم جی لیں گے حارث کو اس کے سوال کا جواب مل گیا تھا  چلو بیٹے اب سو جاؤ صبح جلدی اٹھنا ہے،صبح عید قربان ہے  سب بچوں نے رنگ برنگے پیار ے لباس پہنے ہوئے تھے  وہ بہت خوش نظر آرہے تھے  کسی کو میرا خیال تک نہ آیا  لیکن حارث عید کے دن بھی مجھے کھانا اور پانی دے رہا تھا  آج وہ اداس لگ رہا تھا، ، وہ میرے بارے میں بہت جذباتی ہوگیا تھا  سب مرد عید کی نماز پڑھ کر آئے  اور مجھے گھر کے صحن میں ہی ذبح کرنے کا ارادہ کرنے لگے  میرے گلے سے رسی کو نکال دیا گیا  مجھے زمین پر لٹا کر اللہ کے حضور اسکی رضا مندی کے لئے ذبح کیا جانے لگا  میں نے آخری بار جسے دیکھا  وہ نعمان تھا  کمرے کی کھڑکی سے جھانکتا ہوا وہ مجھے اپنی بھیگتی آنکھوں سے دیکھ رہا تھا  وہ جانتا تھا  کہ وہ مجھے آخری بار دیکھ رہا ہے  میں نعمان سے بہت کچھ کہنا چاہتا تھا  لیکن کچھ نہ کہہ پایا  میں اسے کہنا چاہتا تھا کہ شکر یہ نعمان، میراخیال رکھنے کا، مجھے باہر سیر کروانے کا، مجھے پانی پلانے کا، اداس مت ہو، میں نہ سہی میرا کوئی نہ کوئی دوست پھر آئے گا، ہر سال آتا رہے گا  تم بس ہر سال اسی طرح اپنے قربانی کے بکرے کا خیال رکھ کر اسے رخصت کردیا کرنا  
جاوید بسام  وہ دن میاں بلاقی کیلئے انتہائی حیرت انگیز تھا  صبح کے وقت وہ اپنی بگھی کا پہیا ٹھیک کررہا تھا کہ کسی نے اس کا کندھا ہلایا  اس نے گھوم کر دیکھا تو بڑے سے سر والا ایک بونا آدمی کھڑا تھا  وہ بولا مجھے میاں بلاقی کی تلاش ہے  تم اس وقت اسی سے بات کررہے ہو  بلاقی نے کہا  لیکن میں کیسے یقین کروں کہ تم ہی بلاقی ہو  بونا اکڑکر بولا  ہاں یہ بھی ٹھیک ہے  بلاقی تعجب سے بولا  اس نے ادھر ادھر نظر دوڑائی تاکہ گواہی دلواسکے، لیکن وہاں اور کوئی نہیں تھا  پھر اسے خیال ایا اور وہ مسکرا کر بولا میں تمہیں اپنا شناختی کارڈ دکھاؤں  ہاں  بونے نے خوش ہوکرکہا  بلاقی نے کارڈ نکال کر دکھایا اور پوچھا کہ وہ اسے کیوں ڈھونڈ رہا تھا  جاری ہے  بونا رونی صورت بنا کر بولا رات ہمارے چچا فوت ہوگئے  ان کی وصیت تھی کہ مرنے کے بعد انہیں آبائی گاؤں میں دفن کیا جائے  ہمیں ان کی میت لے کر جانی ہے  یہ سن کر بلاقی اچھل پڑا  وہ عرصہ دراز سے لوگوں کے گھروں کا سامان، غلے کے بورے اور پالتو جانور ایک جگہ سے دوسری جگہ پہنچاتا آیا تھا، لیکن اس نے کبھی نہیں سوچا تھا کہ ایک دن اسے ایک میت بھی پہنچانی پڑے گی  پھر اسے کچھ خیال آیا اور وہ بولا بھائی  تم اسپتال کی گاڑی کیوں نہیں لیتے  بونا منہ بنا کر بولا اسپتال میں صرف ایک گاڑی ہے اور وہ کل ہی کسی کی میت لے کر دوسرے قصبے گئی ہے  اچھا مجبوری ہے  چلو ٹھیک ہے، ہم ابھی چلتے ہیں  بلاقی نے پہیے کو دو تین ہتھوڑے لگائے اور وہاں سے چل دیا  بونا اسے راستہ بتاتا جارہا تھا  کچھ دیر میں وہ مضافاتی علاقے میں پہنچ گئے  وہاں دور دور گھر بنے تھے  ایک بڑے مکان کے آگے بونے نے بگھی رکوائی، ایسا لگتا تھا جیسے مکان بہت دنوں سے خالی پڑا ہے بونے نے پھرتی سے اتر کر پھاٹک کی زنجیر کھولی اور پھاٹک چرچراہٹ کے ساتھ کھل گیا  اس نے بگھی اندر لانے کا اشارہ کیا  گھر کے احاطے میں پرانے درخت اور جھاڑیاں اُگی تھیں  بلاقی ان سے بچتا ہوا بگھی عمارت کے اندر تک لے آیا  اسی دوران دو آدمی باہر آئے اور بلاقی کو غور سے دیکھنے لگے  ان میں ایک لمبا اور دوسرا موٹا تھا  میت کہاں ہے  بلاقی نے پوچھا  آؤ، اندر آجاؤ  بونا اُچھل کر سیڑھیاں چڑھتے ہوئے بولا  سب گھر میں داخل ہوئے  بلاقی کو کمرے میں ایک تابوت رکھا نظر آیا  اس نے اپنا ہیٹ اُتارا او احترام سے آگے بڑھ کر اس میں جھانکا، لیکن وہ خالی تھا  وہ حیرت سے پلٹا  اسی دوران باہر سڑک پر کسی پولیس وین کے گزرنے کی آواز سنائی دی  اس کا سائرن بج رہا تھا  وہ تینوں اُچھل پڑے اور دیوار کے ساتھ چپک گئے  وین پھاٹک کے قریب آکر رک گئی  کچھ دیر رکی وہی پھر آگے بڑھ گئی  جب وہ دور چلی گئی تو بونے کے ساتھ بونے کو غصے سے گھورنے لگے  ان کا خیال تھا کہ بونا پولیس کو اپنے پیچھے لگا لایا ہے، جب کہ بونا کہہ رہا تھا کہ وین اتفاق سے وہاں آنکلی ہے  ان میں بحث ہونے لگی  بلاقی کو گڑبڑ کا احساس ہوا، وہ بولا دوستو  میرا خیال ہے آپ کی میت ابھی پہنچی نہیں، میں چلتا ہوں، کل اسی وقت آکر معلوم کرلوں گا  وہ دروازے کی طرف بڑھا، لیکن لمبا آدمی اُچھل کر اس کے سامنے آگیا اور پستول نکالتے ہوئے بولا بڑے میاں  کہا چلے  میت ابھی آجاتی ہے  اس نے بونے آدمی کو اشارہ کیا  وہ اکڑتا ہوا آگے بڑھا اور تابوت کا ڈھکنا کھول کر اس میں لیٹ گیا  اس نے آنکھیں بند کرلیں تھیں  باقی دونوں نے فوراَ  رونا شروع کردیا ہائے  ہمارے چچا فوت ہوگئے  وہ اچھی ادا کاری رکرہے تھے  بلاقی کی سمجھ میں نہیں آرہا تھا کہ یہ کیا ہورہا ہے  اچانک لمبے آدمی نے پستول اس کے سینے پر رکھ دیا اور سفاک لہجے میں بولا بڑے میاں  سنو ہمیں یہ تابوت اس قصبے سے نکالنا ہے  تم ہماری مدد کرو گے ورنہ  اس نے آسمان کی طرف اشارہ کیا  اس کے تیور اچھے نظر نہیں آرہے تھے  لیکن تم ایسا کیوں کررہے ہو  بلاقی نے پوچھا  لمبے آدمی نے اس کی بات کا جواب نہیں دیا اور چیخ کربولا جلدی کرو، تابوت بگھی میں رکھو  ہم فوراََ یہاں سے نکل رہے ہیں  بلاقی کو مجبوراََ اس کا حکم ماننا پڑا  اس نے موٹے آمدی کے ساتھ تابوت اٹھا کر بگھی میں رکھا  دونوں اس کے ساتھ اگلی نشست پر بیٹھ گئے  لمبے آدمی کا ہاتھ بلاقی کی کمر سے لگا تھا، جس میں پستول تھا  اب وہ سے چل دیے  قصبے سے نکل کر کچھ دور چلنے کے بعد انہیں پولیس چوکی نظر آئی  لمبے اور موٹے دونوں آدمیوں نے اپنے بال بکھیرے، آنکھیں رگڑیں اور رونی صورت بنا کر بیٹھ گئے  وہاں کئی بگھیاں قطار میں لگی تھیں بلاقی نے بھی بگھی روک دی  ایک پولیس اہلکار ان کی طرف آیا  قریب آکر وہ مسکرایا آیا، چچا بلاقی  کہاں چلے  وہ بلاقی کے ایک پڑوسی کا لڑکا تھا اور اس سے اچھی طرح واقف تھا  بلاقی بولا بیٹا  ان کا ایک عزیز فوت ہوگیا ہے، اسے گاؤں لے جارہے ہیں  موٹے اور لمبے دونوں آدمیوں نے رونا شروع کردیا تھا  اہلکار نے پچھلے حصے پر ایک اچٹتی نظر ڈالی اور بولا چچا  ٹھیک ہے، تمہیں دیر ہورہی ہوگی، تم ادھر سے نکل جاؤ  اس نے راستہ بنانے کیلئے سیٹی بجائی  بلاقی نے بے دلی سے گھوڑوں کو چابک مارے  وہ دل میں سوچ رہا تھا کہ یہاں بھی جان پہچان نکل آئی  ورنہ دوسرا کوئی اتنی آسانی سے جانے نہیں دیتا  ان کی بگھی آگے بڑھ گئی  کچھ دور جاکر موٹے اور لمبے دونوں آدمیوں نے خوشی سے ہاتھوں پر ہاتھ مارے اور ہنسنے لگے  لمبا آدمی بولا واہ واہ، میان بلاقی  ہمارا فیصلہ درست تھا تم اس قصبے میں کسی کے چچا، کسی کے خالو اور کسی کے ماموں ہو، ہم نے اسی لئے تمہاری بگھی لی تھی  بلاقی سوچ رہا تھاکہ ان چالاک لوگوں نے اس کی شہرت سے فائدہ اٹھایا ہے  اس دوران پیچھے کھٹ پٹ ہوئی اور بونا آدمی تابوت میں سے نکل آیا  لمبے آدمی ے ڈانٹ کر کر اس سے دوبارہ لیٹنے کو کہا، کیوں کہ ابھی سڑک پر بگھیاں گزررہی تھیں  بونا پھر لیٹ گیا  وہ چلتے رہے  دوپہر تک وہ ایک اور قصبے کے نزدیک جا پہنچے  وہاں بھی گاڑیوں کی تلاشی لے جارہی تھی  ایک اہلکار ان کی طرف آیا  بلاقی نے وہی بات دہرائی  لمبے اور موٹے آدمی کے آنسو بہہ رہے تھے  اہلکار نے پچھلا دورازہ کھولا اور تابوت کا معائنہ کرنے لگا  پھر آگے آیا او بولا مرنے والے کا ڈیتھ سرٹیفیکٹ دکھاؤ  بلاقی لمبے کی طرف منہ کر کے بولا ہاں بھئی سرٹیفیکیٹ دکھاؤ  لمبا آدمی ہکلا کر موٹے آدمی سے بولا ہاں  ہاں سرٹیفیکیٹ نکالوں، کہاں ہے  موٹے آدمی نے بے چاررگی سے اسے دیکھا اور اپنی جیبیں ٹٹولنے لگا، آخر ایک پرچا اس کے ہاتھ لگ گیا ہاں یہ ہے سرٹیفیکٹ  اس نے پرچا بلاقی کو دیا اور بلاقی نے اہلکار کو پکڑا دیا  پرچے پر اسپتال کا نشان نظر آرہا تھا اور ڈاکٹری لکھائی میں کچھ لکھا تھا  اہلکار اسے پڑھنے کی کوشش کرنے لگا  اسی دوران پیچھے والی دو بگھیاں آپ سمیں ٹکرا گئیں  بہت زور سے آواز ہوئی  بہت سے لوگ چیخنے لگے، شاید کوئی زخمی ہوگیا تھا  اہلکار نے پرچا بلاقی کو پکڑایا اور آگے بڑھ گیا  کیا ہم جائیں  لمبا آدمی زور سے بولا  ہاں جاؤ  اہلکار نے جواب دیا  بلاقی نے ایک گہری سانس لے کر بگھی آگے بڑھادی  کچھ دور تک وہ خاموشی سے چلتے رہے، پھر لمبا آدمی موٹے کو ہاتھ مار کر بولا ارے بے وقوف  یہ پرچا تیرے پاس کہاں سے آیا  موٹا آدمی بولا باس  تمہیں پتا ہے، پچھلے دنوں مجھے کتنی کھانسی ہورہی تھی  تم نے ہی تو مجھے دوا لانے اسپتال بھیجا تھا، تاکہ ہم  لمبے آدمی نے فوراََ اسے کہنی ماری اور بولا چپ کر بے وقوف  پھر وہ زور زور سے ہنسنے لگا اچھا تو یہ کھانسی کی دوا کا نسخہ تھا  وہ ہنسے جارہا تھا، موٹا آدمی بھی قہقہے لگا رہا تھا  دونوں کھانسی کی مصنوعی آوازیں نکال رہے تھے  بونا بھی باہر آگیا تھا  بگھی تیزی سے دوڑ رہی تھی  اب سہ پہر ہوگئی تھی  گھوڑے اپنی رفتار سے دوڑ رہے تھے  وہ جس علاقے سے گزر رہے تھے اس کے ایک طرف گھنا جنگل اور دوسری طرف ٹیلوں، جھاڑیوں اور گڑھوں والا علاقہ تھا  بلاقی کسی سوچ میں ڈوبا تھا  اس کی نگاہیں اطراف کا جائزہ بھی لے رہی تھیں  دور ایک قصبے کے آثار نظر آنے لگے  آخر ایک جگہ بلاقی نے بگھی روک دی اور بولا میں تمہیں ایک خطرے سے آگاہ کرنا چاہتا ہوں  اب جو قصبہ آرہا ہے، وہ سرحدی علاقے میں ہے  وہاں بہت سخت تلاشی ہوتی ہے، میرا خیال ہے تم پکڑے جاؤ گے  لمبا آدمی سوچ میں پڑگیا پھر بولا ہمیں کیا کرنا چاہئے  اس کا حل یہ ہے کہ ہم کوئی دوسرا راستہ استعمال کریں اور قصبے سے آگے نکل جائیں، کچھ دور جا کو واپس سڑک پر آجائیں گے  بلاقی بولا  ہاں ، ہم میدان میں سے گزر سکتے ہیں  لمبا آدمی جلدی سے بولا  نہیں، میدان ہموار نہیں ہے، وہاں بگھی الٹ جائے گی  ہمیں جنگل کا راستہ اختیار کرنا پڑے گا  بلاقی نے کہا  لیکن جنگل تو بہت گھنا ہے، اس میں کوئی راستہ دکھائی نہیں دے رہا  میں ایک راستہ جانتا ہوں  بلاقی نے کہا  اسی دوران آسمان پر گہرے بادل اُمڈ آئے تھے اور سورج بادلوں میں چھپ گیا  آخر انہیں بلاقی کی بات ماننی پڑی  بلاقی نے بگھی کا رخ موڑا اور پیچھے آکر ایک تنگ راستے پر بگھی ڈال دی  ایک لمحے کیلئے اس کے چہرے پر مسکراہٹ نظرا ٓئی تھی جو اس نے فوراََ چھپا لی تھی  راستہ بہت خراب تھا  جگہ جگہ جھاڑیاں اور درخت اُگے تھے  بگھی بار بار رخ بدل رہی تھی  لمبا آدمی فکر مندی سے بولا ہم کہاں جارہے ہیں  کچھ پتا نہیں چل رہا  اس نے آسمان کی طرف دیکھا  سورج بادلوں میں چھپا تھا، سمت کا کوئی اندازہ نہیں ہورہا تھا  بگھی چلتی رہی  تینوں پریشانی سے ادھر ادھر دیکھ رہے تھے  آخر لمبا آدمی چلایا روکو  فوراََ بگھی روکو  بلاقی نے بگھی روک دی  لمبا آدمی غراکر بولا تم ہمیں بھٹکا رہے ہو  کچھ پتا نہیں چل رہا ہے کہ ہمارا رخ کدھر ہے  بلاقی اطمینان سے بولا فکر نہ کرو ہم وہی جارہے ہیں، جہاں ہمیں جانا چاہیے  نہیں ، میں تم پر بھروسا نہیں کرسکتا  اس نے بلاقی کو ہٹایا اور خود بگھی چلانے لگا، لیکن وہ اتنا اچھا کوچوان نہیں تھا  ایک جگہ پہیا کسی درخت کی گری ہوئی شاخ پر چڑھا اور بگھی الٹتے الٹتے بچی تو لمبے آدمی کے ساتھیوں نے اسے مشورہ دیا کہ بگھی بلاقی کو ہی چلانے دی جائے  بلاقی پھر بگھی چلانے لگا  اچانک ایک موڑ مڑنے پر سامنے ایک پھاٹک نظر آیا  بگھی کی رفتا تیز ہوگئی تھی  وہ پھاٹک سے ٹکرائی  وہ فوراََ کھل گیا  بگھی دوڑتی رہی  لمبا آدمی چیخا یہ ہم کہا جارہے ہیں  بلاقی نے کہا معلوم نہیں شاید میں راستہ بھول گیا ہوں  کچھ دور ایک عمارت نظر آرہی تھی  بلاقی نے بگھی وہاں جاکر روک دی  دوڑتے قدموں کی آوازیں سنائی دیں اور کئی پولیس اہلکار نظر آئے  ان کے ہاتھوں میں اسلحہ تھا  بونا آدمی چلایا ہم پھنس گئے ہیں، اس نے ہمیں پھنسادیا  لمبے آدمی نے غضب ناک ہو کر ہوا میں دو فائر کیے  اہلکار درختوں کے پیچھے چھپ گئے  لمبے آدمی نے بلاقی کو ہٹا کر بگھی خود چلانی شروع کردی  بگھی تیزی سے دوڑ رہی تھی  اچانک وہ ایک گڑھے پر سے گزری اور ٹیڑھی ہو کر رک گئی  سب لڑھک کر باہر جاگرے  بلاقی کی ٹانگ پر سخت چوٹ آئی اور وہ تکلیف سے کراہنے لگا  لمبے آدمی کا پستول بلاقی کے آگے گرا تھا  وہ اٹھانے کیلئے جھپٹا، لیکن بلاقی نے فوراََ اٹھا کر دور پھینک دیا  اسی دوران پولیس اہلکارو وہاں آگئے اور تینوں کو پکڑلیا  جلد ہی وہ عمارت میں بیٹھے تھے  وہاں سب بلاقی کو پہچانتے تھے  وہ پولیس ٹریننگ سینٹر تھا  بلاقی ہر مہینے وہاں کھانے پینے کا سامان پہنچایا کرتا تھا  اس نے تمام واقعہ سینٹر کے نگراں کو سنایا اور بولا جناب  میرا خیال ہے کہ تابوت کی نچلی تہ دہری ہے  اس میں کوئی قیمتی چیز چھپائی گئی ہے  تینوں لٹیرے غصیلی نظروں سے بلاقی کو گھور رہے تھے  نگراں نے آدمی سے آری منگوائی  وہ آری لایا اور تابوت کاٹنا شروع کیا  بلاقی بولا نگراں صاحب  آپ کو پتا ہے میسم ٹاؤن کے علاقے سے کیا کیا چیزیں باہر جاتی ہیں  نگراں نے حیرت سے اسے دیکھا اور بولا بہت سی چیزیں مثلاََ مرغیاں، سبزیاں اور ہاں گنے بھی  بلاقی کی نظریں تابوت پر جمی تھیں وہ بولا ہاں ایک چیز اور بھی ہوسکتی ہے، مثلاََ کوئی قیمتی چیز جسے عجائب گھر سے چرایا گیا ہو  اسی وقت تابوت کٹ گیا اور اخباری کاغذوں میں لپٹی ہوئی کوئی چیز نظر آئی  کاغذ ہٹانے پر اندر سے مورتی نکلی  وہ سونے کی بنی ہوئی مورتی تھی  سب حیران رہ گئے  تینوں لٹیروں کو گرفتار کر کے ایک پولیس وین میں قصبے روانہ کردیا گیا  بلاقی کے ساتھ بھی ایک اہلکار گیا تھا  بلاقی کی ٹانگ میں بہت تکلیف تھی  اسے اسپتال لے جایا گیا، جہاں معائنے کے بعد اس کی ٹانگ پٹیوں میں جکڑدی گئی اور ایک مہینے آرام کر نے کا کہا گیا  بلاقی کچھ پریشان نظر آرہا تھا  اہلکار نے اسے گھر چھوڑا اور واپس چلا گیا  اگلے دن میوزیم سے کچھ لوگ اس سے ملنے آئے  انہوں نے بلاقی کا شکریہ ادا کیا اور اس کی بہادری کی تعریف کی  پھر انہوں نے جیب سے ایک موٹا لفافہ نکالا اور بولے میاں بلاقی  ہمارے ڈائریکٹر صاحب نے یہ رقم تمہیں انعام میں بھجوائی ہے  بلاقی بولا جناب  انعام کی ضرورت نہیں یہ تو ہر اچھے شہری کی ذمہ داری ہے کہ مجرموں پر نظر رکھے  وہ ہنس کو بولے ہاں اور اچھے شہری کا خیال رکھنا بھی ضروری ہے، تاکہ وہ خوب آرام کرے، کھائیے پیے اور صحت یاب ہوکر ایک بار پھر چوروں اور لٹیروں کو پکڑ سکے  سب زور زور سے ہنسنے لگے  
